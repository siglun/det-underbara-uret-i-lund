<?xml version="1.0" encoding="ISO-8859-1"?> 
<div1 n="9" type="chapter">
<head>Kapitel 9</head>

  <div2 n="1">

    <p rend="noindent"><seg rend="dropcap">D</seg><seg rend="capitals">e tog farväl,</seg>
     och var och en gick åt sitt håll. Vibeke nickade åt Peder att
     följa med. Hon hade inte bråttom, utan hon stannade upp invid en
     liten bod när Herr Tuve och broder Konrad försvunnit utom
     synhåll. Hon såg Peder i ögonen.</p>

    <p><q who="Vibeke">Du kom ut ur uret på något sätt, eller hur?</q>
     undrade hon. Peder bara nickade till svar. Vibeke hade tänkt
     mycket på det som hänt, men inte berättat det för någon. Det
     kändes som om det skulle ha kunnat vara farligt för henne.  Fick
     historien spridning, skulle folk kunna få för sig att tro att hon
     var vansinnig. Eller att det hade med häxkonster att göra.</p>

    <p>Peder hade fallit ut ur uret, på något sätt, och dragit med
     henne i fallet. Han hade hamnat över henne. Han var verklig, för
     hon hade känt värmen från hans kropp och hans andedräkt.  Hon
     sträckte sin hand mot Peder och strök honom över kinden, inte som
     en smekning eller en ömhetsbetygelse utan för att återigen
     försäkra sig om att den var varm, mjuk och mänsklig. Det som är
     mänskligt kan inte vara farligt.  Eller kan det? Var kung Carl
     mjuk och varm om kinden. Vibeke slog bort tankarna.</p>

    <p><q who="Vibeke">Kom, Peder</q>, sa hon, <q who="Vibeke">här
     borta ligger stegehuset.</q> Det var dags att verkställa Tuves
     önskan. När Vibeke förklarade vad som hänt hade husmor varit
     hjälpsam och korgen de bar mellan sig ut från Lundagård var både
     stor och tung.</p>

    <p>Broder Konrad var redan på plats när ungdomarna knackade på
     dörren till Hethikkas stuga och blev insläppta av
     Brigide. Hethikka själv satt upp, och såg glad ut. Alla livsmedel
     &mdash; salt, ett stycke spickeskinka, bröd, rotfrukter och sist
     men inte minst en lägel med öl &mdash; blev instuvade i
     skafferiet. Ingen hade egentligen ätit något ordentligt sedan
     frukost, och medan Vibeke satte igång en omgång med surdeg för
     bakning längre fram i veckan, dukade Brigide fram kvällsvard.
     Måltiden var mer sparsam än kvällen innan.  Belägringen kändes
     mer verklig nu.</p>

    <p>Vibeke kände sig väl till mods bland de här människorna. Hon
     hade vuxit upp här och sluppit att som andra föräldralösa barn bo
     bland de fattiga i stadens själbodar. Efter att Hethikkas enda
     överlevande dotter hade gift sig med en skräddarmästare i Malmö
     och hennes man hade dött, hade Vibeke levt som en dotter i hennes
     hus. Och medan hon bodde här hade hon varit nästan lika ofta hos
     Brigide, som gett henne minst lika mycket kärlek och omtanke som
     hennes fostermor.  Hela tiden hade broder Konrad funnits med i
     ett hörn. De enda skillnaderna mellan många av hennes
     söndagsmiddagar förr och denna var att Peder var här. Och så
     naturligtvis kung Carl.</p>

    <p>De försökte prata och skämta, men det stannade vid tafatta
     försök. Trots det rann tiden iväg, och när S:t Laurentius slog
     ett slag för att markera halv åtta bröts taffeln. Brigide och
     Hethikka beslöt att flytta samman i den senares stuga, som var
     störst, och låta getterna flytta in också. För att spara på
     bränslet. Broder Konrad och Peder bar en av Brigides kistor till
     Hethikkas stuga, och man la fräsch halm i ytterligare en
     bänk.</p>

    <p><q who="Konrad">Jag måste skynda så att jag inte missar
     aftonsången,</q> sa Konrad som ville gå hem direkt. <q
     who="Konrad">Du, Peder, får följa Vibeke tillbaka till
     domkyrkoborgens södra port</q>, sa han, och tillade: <q
     who="Konrad">För tillfället kan nog inte unga kvinnor röra sig
     säkert när det är mörkt.</q> Peder gick bort mot dörren och
     hängde på sig sitt landsknektssvärd. <q who="Konrad">Du
     Peder</q>, sa Konrad, <q who="Konrad">Du skulle kunna få problem
     om du stöter på stadsvakten om du går omkring beväpnad.</q> <q
     who="Peder">Då får jag väl få det då</q>, svarade Peder
     vresigt. <q who="Peder">Kom, Vibeke</q>, fortsatte han.</p>

    <p>Så gick de. Det var kallt, det rök om deras andedräkt. Över
     Lund lyste månen klart silvervit. Träden lämnade långa skuggor.
     När de kom ut på Fiskargatan hejdade Vibeke honom, genom att lätt
     lägga en hand på hans arm. <q who="Vibeke">Vi har inte
     bråttom</q>, sa hon. Det var mycket hon ville veta. Nu litade hon
     på honom, men hon ville veta hans hemlighet.</p>

    <p><q who="Vibeke">Jag är ett hittebarn</q>, berättade hon. Det
     bästa sättet att få veta andra människors historia är att berätta
     sin egen. <q who="Vibeke">Broder Konrad säger att han fann mig mig utanför
     porten till Gråbrödernas S:ta Katarinas kloster för fjorton år sedan.</q>
     fortsatte hon. Hon log osäkert mot Peder, som såg forskande på henne.</p>

    <p><q who="Peder">Vet du ingenting om dina föräldrar</q>, frågade
     han. Hon skakade på huvudet.  <q who="Vibeke">Det enda jag vet är
     vad jag har fått berättat för mig. Jag låg, säger Konrad,
     inlindad i fint kläde. Med mig fann man en pung med mycket
     pengar, ett brev som sa att mina mor skulle leta upp mig i
     framtiden och det här.</q> Vibeke drog fram ett blankt smycke, ett
     litet astrolabium i silver, rikt utsirat.</p>

    <p><q who="Peder">Ett astrolabium! Det är vackert</q>, sa
     Peder. <q who="Vibeke">Ja visst är det. Vi går lite, jag
     fryser</q>, svarade Vibeke. De började makligt att gå mot
     Stortorget. <q who="Peder">Det är det tredje astrolabiet jag sett
     på mindre än två dagar</q>, sa Peder. <q who="Vibeke">Tre
     stycken</q>, sa Vibeke förvånat.  <q who="Vibeke">Vänta, vi går
     upp här, förbi S:t Clemens</q>, fortsatten hon. De svängde upp på
     Stora Gråbrödersgatan. Nu kände Vibeke att hon kunde börja lirka
     lite. <q who="Vibeke">Var såg du dem</q>, undrade hon.</p>

    <p><q who="Peder">Det senaste såg jag kring halsen på dig.</q>
     svarade han och log. <q who="Peder">Det andra har Brigide</q>,
     svarade han.  <q who="Peder">Hon bär ett i mässing i en kedja om
     halsen. Det är större än ditt, och inte lika vackert. Fast jag
     såg det bara på avstånd.</q> Han tvekade lite, och så fortsatte
     han: <q who="Peder">Jag såg det om hennes hals når svensken
     våldtog henne.</q> Han grep om jaltet på svärdet med handen. Han
     höll så hårt att knogarna vitnade. Vibeke såg det. <q
     who="Vibeke">Det var hans svärd eller hur?</q> frågade
     Vibeke. Peder bara nickade.</p>

    <p>De passerade S:t Clemens kyrka, och korsade Klostergatan under
     tystnad.</p>

    <p><q who="Vibeke">Här ligger Gråbrödraklostret, där Konrad
     bor.</q> sa Vibeke. De fortsatte uppför Gråbrödersgatan ett
     stycke, och så plötsligt stannade hon, framför en stor port i
     klostermuren. <q who="Vibeke">Det här är det första stället jag
     vet att jag varit på. Jag brukar tänka att det var här jag blev
     till. Var jag föddes vet jag inte, men det var just här jag blev
     Vibeke.</q> Hon log lite. Just då slog klockan i S:t Laurentius
     ett slag. <q who="Vibeke">Halv nio</q>, väste Vibeke. <q
     who="Vibeke">Jag måste vara inne innan klockan nio, annars blir
     jag utelåst.</q> <q who="Peder">Vi vänder</q>, svarade Peder.</p>

    <p>De gjorde så.  Strax var de förbi klostret och kyrkan. <q
     who="Vibeke">Du hade sett ett astrolabium till. Var fann du
     det?</q> undrade Vibeke. Peder bet sig i läppen. <q
     who="Peder">Här i Lund i går eftermiddag</q>, svarade han. Så
     stannade han tvärt. <q who="Peder">Tyst</q>, viskade han. De stod
     blickstilla i skuggan av ett stort träd, just där Gråbrödersgatan
     möter Fiskargatan. En fint klädd man passerade på väg in mot
     Stortorget. De stod stilla några sekunder. <q who="Peder">Det var
     han som mördade Mikkel Guldsmed</q>, viskade Peder. Vibeke
     stirrade på honom med vitt uppspärrade ögon. <q who="Vibeke">Är
     du säker?</q> väste hon. Peder nickade. <q who="Vibeke">Vi följer
     efter honom</q>, viskade Vibeke tillbaka.</p>

    <p>De lät mannen få lite försprång, sen följde de efter. Staden
     var nästan tom på folk, men inte ljudlös. En och annan häst
     gnäggade, en ko råmade och borta från Stortorget hördes stojet
     från Rådhuskällarens gäster tydligare än
     innan. Kvällstystnaden liksom framhävde de ljud som dröjde sig
     kvar i mörkret. Mannen saktade ner, och de gjorde sammalunda. De
     höll sig i skuggorna från träden och husen.</p>

    <p>När mördaren kom ut på torget, stannade han upp och såg sig om.
     Han stod så i en evighet. <q who="Vibeke">Han väntar på
     något</q>, viskade Vibeke. Peder nickade. Väntan blev nästan
     smärtsam. Från sin plats inne på Fiskargatan kunde de inte se mer
     än en liten bit av torgets norra ände, den delen som vetter mot
     rådhuset och Lundagård. Plötsligt vände han sig om, och tittade i
     deras riktning. Vibeke grep Peders hand och kramade den hårt.</p>

    <p>Mannen vände sig mot torget igen. Han höjde sin hand till
     hälsning mot någon som frigjorde sig ur skuggorna invid
     rådhuset. Så kom nykomlingen fram.  De två männen samtalade
     lågmält, medan Peder och Vibeke försökte att ljudlöst komma
     närmare och och samtidigt djupare in i skuggorna.</p>

    <p>Plötsligt hördes klockorna igen från S:Laurentius. Ett,
     två... Peder såg förskräckt på Vibeke.  Tre, fyra, fem...  Vibeke
     bara skakade på huvudet. Männen på torget vände på klacken. Sex,
     sju...  De kom gående, nästan rakt emot dem. Åtta. Nio slag,
     klockan var nio.</p>

    <p>Vibeke och Peder tryckte sig mot en trädstam och vågade knappt
     andas. Mördaren och hans sällskap passerade. Ungdomarna gjorde sig
     redo att följa efter dem, när de plötsligt styrde in på en gård
     som låg precis i korsningen mellan Gråbrödersgatan och
     Fiskargatan, invid S:t Clemens. Varken ljus eller ljud kom från
     gården.</p>

    <p><q who="Vibeke">Jag sover hos Hethikka i natt</q>, viskade
     Vibeke. <q who="Vibeke">Kom!</q> De kikade in på gården, och såg
     hur de två försvann in i ett hus, som kunde vara stallet. De
     följde efter, över tunet runt huset. På baksidan fann
     de en glugg. En flämtande låga spred ett blekt sken i rummet. Männen
     hade satt sig ner på var sin lår, och samtalade lågt. De kunde
     tydligt se mördarens ansikte. Han var blond med axellångt hår och
     blå ögon. Av den andre såg de bara ryggen. Av samtalet kunde de
     bara uppfatta brottstycken.</p>

    <p>De talade länge. Halv tio hördes ett slag från S:t
     Laurentius. Ändå fortsatte samtalet ytterligare en bra stund.  Så
     reste sig mördaren, och drog fram en skinnpåse. Det var alltså
     dags att göra upp affärerna. Hans kompanjon reste sig upp och
     vände lite på sig. Plötsligt kom hans ansikte in i ljuskäglan
     från lampan.</p>

    <p><q who="Peder">Mads!</q> viskade Peder, och fick ett ögonkast
     till svar från Vibeke.</p>

    <p><q who="Mördaren">Då ser du till att porten i Västertull
     öppnas, och att manskapet där får ett litet tumult innanför
     vallarna i anslutning till det, på den överenskomna signalen?</q>
     frågade mördaren. <q who="Mads">Ers nåd kan vara lugn</q>,
     svarade Mads. Skinnpåsen bytte ägare, och affären beseglades med
     ett handslag. <q who="Mördaren">Du kan vänta dig ytterligare,
     rika belöningar om allt går väl</q>, försäkrade mördaren.</p>


    <p>De gick mot dörren, och försvann ut på gården. Peder och Vibeke
     bara tittade på varandra. "Mads en förrädare?" flämtade
     Vibeke. Tyst följde de efter. Det fanns inte någon anledning att
     skugga Mads. Han skulle säkert dyka upp på Lundagård igen. <q
     who="Vibeke">Vi följer efter mördaren!</q> viskade Vibeke. Peder
     nickade och snart smög de ut på Fiskaregatan igen. De stannade
     upp för att se sig omkring. När de fick syn på mördaren, var han
     på väg emot dem från Stortorget. Han hade sett dem komma ut från
     gården han själv nyss hade lämnat.</p>

    <p><q who="Mördaren">Ni två där!</q> ropade han. <q
     who="Mördaren">Var kommer ni ifrån?</q> <q
     who="Peder">Spring!</q> skrek Peder.</p>

    <p>Det var det enda de kunde göra. Vägen mot Lundagård var stängd,
     både av mördaren och bokstavligen på grund av den sena timmen. De
     sprang västerut, i riktning mot S:t Peters kloster och
     Västertull. De sprang förbi Grönegatan och förbi stigen till
     Hethikkas och mor Brigides stugor. De sprang och sprang. Inifrån
     en gård norröver hördes hammarslag. Plötsligt hördes en fyllig
     mansröst sjunga framför dem i mörkret.</p>

    <lg>
       <l>Gud bevare staden</l>
       <l>för illabrand</l>
       <l>och tjuvahand</l>
       <l>Gud bevare staden.</l>
    </lg>

    <p><q who="Vibeke">Fort, in på gården!</q> väste
     Vibeke. De dök in i skuggorna på gården med hammarslagen, och såg
     hur mördaren sprang rakt i famnen på den på grund av orostiderna
     förstärkta stadsvakten.  De såg hur mördaren fick stå och
     argumentera med de till tänderna beväpnade borgarna.</p>

    <p><q who="Vibeke">Det här är Mårten Klensmeds verkstad</q>,
     viskade Vibeke. <q who="Vibeke">Vi går in.</q> De lämnade
     mördaren åt stadsvakten och knackade på dörren till smedjan.
     Därinne var hett av elden i ässjan, och vid sitt städ stod en
     väldig smed.  Ässjan pumpades av en ung lärling. En ung man stod
     vid slipstenen, som drogs av en annan pojke. Längre bort satt
     några andra män och täljde.</p>

    <p><q who="Vibeke">Guds fred!</q> sa Vibeke. Mårten Klensmed höll
     upp och la tillbaka sitt arbetsstycke i ässjan. Mårten nickade,
     och tittade misstänksamt på dem. <q who="Mårten">Guds fred själva</q>,
     sa han. <q who="Mårten">Vad har ni på hjärtat denna sena timme?</q>
     Han tog upp sitt arbetsstycke, och snart hade han spetsen till en
     skäckta klar. Den unge mannen tog över och slipade. Männen i
     andra änden av rummet täljde pilar och fäste spetsarna efterhand
     som de blev färdiga.</p>

    <p><q who="Peder">Jag undrar om ni skulle kunna slipa mitt svärd?</q>
     sa Peder och sneglade på Vibeke. <q who="Mårten">Nja, vi rustar
     för allt vad vi är värda</q>, svarade Mårten. <q who="Mårten">Men,
     för allt i världen, låt Tore titta på det</q>, sa han och nickade
     mot sin gesäll vid slipstenen medan han lät hammare falla på ett
     nytt stycke vitglödgat järn. <q who="Peder">Man tackar</q>, svarade
     Peder och räckte sitt svärd till Tore, som tog emot det med
     skeptisk min. <q who="Tore">Skall det vara så nödvändigt så här sent?</q>
     muttrade han, och kände på klingan. <q who="Tore">Prima tyskt vapen ser
     jag. I fint skick är det också</q>, sa han sedan, och slipade det
     framemot spetsen, och räckte det tillbaka till Peder.</p>

    <p>De dröjde sig kvar ett tag och såg på arbetet i smedjan. Staden
     rustade.  Förmodligen var alla som kunde strängt sysselsatta.
     Efter ett tag tittade Mårten upp på dem. "Va det något mera?"
     undrade han buttert. <q who="Vibeke">Nej. Tack så mycket</q> svarade
     Vibeke kvickt, och armbågade Peder lätt i sidan. <q who="Peder">Tack
     och adjö</q>, sa han och så avlägsnade de sig hastigt.</p>

    <p>Vare sig mördare eller stadsvakt syntes till när de kom ut,
     och de kom väl hem till Hethikkas stuga. Så klarade de sig undan
     med en utskällning för att de dragit omkring i staden sent om
     natten.</p>

  </div2>

<!--

$Id: kapitel-09.xml,v 1.6 2003/04/28 20:40:52 siglun Exp $
$Log: kapitel-09.xml,v $
Revision 1.6  2003/04/28 20:40:52  siglun
Missade markeringar vid anföring. Slagfel.

Revision 1.5  2003/04/26 18:58:25  siglun
Korrekturfel

Revision 1.4  2003/04/24 20:01:38  siglun
Korrekturfel

Revision 1.3  2003/01/19 20:36:29  siglun
Plockat bort alla tyskar ur svenska hären. Rättat en massa korrekturfel.

Revision 1.2  2002/07/11 13:58:39  siglun
Kosmetik

Revision 1.1  2002/07/03 15:21:00  siglun
Initial revision



-->

</div1>

