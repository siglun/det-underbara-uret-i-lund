<?xml version="1.0" encoding="ISO-8859-1"?> 
<div1 n="6">

<head>Kapitel 6</head>
  <div2 n="1">

    <p rend="noindent"><seg rend="dropcap">P</seg><seg
     rend="capitals">eder vaknade</seg> långt innan gryningen av att
     kylan trängde genom hans fäll. Hethikka var redan uppe, och hade
     blåst liv i brasan.  Gumman var nu i färd med att koka gröt över
     härden. Hon hörde Peder huttra, och flinade mot honom.</p>

    <p><q who="Hethikka">Det är till att vara van vid varma gemak?</q>
     undrade hon.  <q who="Hethikka">Det blir inte bättre av att du
     stannar under fällen. Upp och hoppa! Det behövs mer ved!</q></p>

    <p><q who="Peder">Det blev sent igår</q>, svarade Peder, och
    gäspade.</p>

    <p><q who="Hethikka">Må så vara</q>, skrattade Hethikka,
     bittert. <q who="Hethikka">Vi har en lång dag, idag. Vi skall
     försöka rädda så mycket som möjligt undan Carls knektar, och vi
     måste göra det innan högmässan.</q></p>

    <p><q who="Peder">Skall bli</q>, svarade Peder och kröp ur sängen,
     drog på sig sina lånta kläder och gav sig ut i mörkret. Yxan låg
     bättre i handen nu, och han snart hade han huggit ett ordentligt
     fång ved.  Medan han arbetade, kom Hethikka med en skål av
     keramik i handen.  Hon öppnade dörren till det lilla fähuset, och
     hälsade på Stjärna, den lilla magra geten. När hon var färdig med
     mjölkningen var hennes skål bräddfylld, och hon återvände till
     stugan.</p>

    <p>Så var Peder färdig, och när han kom in med bränslet, hade det
     redan hunnit blivit varmt i stugan. Och Hethikka hade tinat upp,
     hon också.</p>

    <p><q who="Hethikka">Vedhuggning värmer!</q> sa hon när hon fick
     syn på hans svettiga ansikte. <q who="Hethikka">Kom och ta sig en
     portion gröt.</q> Hon log, <q who="Hethikka">...och en mugg
     spenvarm mjölk</q> fortsatte hon.</p>

    <p>De åt under tystnad.</p>

    <p><q who="Hethikka">Peder</q>, sa gumman lite avvaktande. <q
     who="Hethikka">Du måste förstå att jag är fattig, och du kan inte
     bo här hos mig, med mindre än att du drar ditt strå till stacken
     och själv tjänar ditt levebröd.</q></p>

    <p>Peder rodnade upp till öronen. Han hade knappt insett var han
     var, och absolut inte förstått vad det innebar. Och vad kunde
     han? Nästan hugga ved. Hethikka iakttog honom prövande. Som om
     hon vägde honom.</p>

    <p><q who="Hethikka">Har du gått i lära för något yrke, eller är
    du djäkne?</q></p>

    <p>Peders hjärna gick i högvarv. Kunde han något? Fanns det
     någonting som han kunde bidra med... <q who="Peder">Jag är
     djäkne</q>, svarade han, och suckade. <q who="Peder">Jag går
     fortfarande i skolan, fast jag kommer från en skola där man inte
     läser latin.</q></p>

    <p>Av gummans blick förstod Peder att hon inte trodde
     honom. Blicken sade honom att sådana skolor inte fanns.</p>

    <p><q who="Hethikka">Det gör inget. Bara du förstår att vi måste
     hjälpas åt.</q> Hon släppte ögonkontakten med Peder, och såg ner
     i sin tomma grötskål. <q who="Hethikka">Efter kriget kan du börja
     gå i lära hos någon skräddare i staden. Sen kan du och jag
     hjälpas åt.</q> Hon tog ett häftigt andetag <q
     who="Hethikka">... om vi lever då.</q> fortsatte hon
     halvhögt. Hon såg upp igen. <q who="Hethikka">Som det är just nu
     hjälper varken latin eller hantverk, och vi är alla lika.</q></p>

    <p>S:t Laurentius slog fem slag. Hethikka räknade dem <q
     who="Hethikka">Klockan är mycket, vi måste skynda oss.</q> Hon
     reste sig häftig och drog på sig ytterkläderna.  Peder gjorde
     sammalunda. När de kom ut, gjorde Hethikka en gest mot
     dragkärran. <q who="Hethikka">Vi behöver den.</q> Peder drog den
     lätt efter sig. Det var rena barnleken nu, när den var tom. De
     tog vägen förbi Mor Brigides stuga, och hon var redan uppe och
     färdig att slå följe med dem.</p>

    <p>Över staden låg en påtaglig doft av brandrök. De båda kvinnorna
     kommenterade detta, och utbytte bekymrade blickar. Ute på Lilla
     Fiskaregatan mötte de en munk i grå kåpa, och ett grovt rep om
     livet. Han kom strosandes i riktning mot Stortorget, och som
     kvinnorna neg vackert för honom, bockade sig Peder.</p>

    <p><q who="Konrad">God morgon.</q> hälsade munken.</p>

    <p><q who="Hethikka">God morgon, Broder Konrad</q>, svarade
     Hethikka. <q>Har det varit eldsvåda i natt?</q></p>

    <p><q who="Konrad">Nej...</q> Konrad skakade på huvudet. <q>Enligt
     vad jag hört under kungörelserna vid <emph>matutin</emph> slog
     Carl ner en bondehär vid Dalby i natt. Nu bränner och plundrar
     han som bäst där, och runt Värpinge.</q></p>

    <p>Båda kvinnorna såg bestörta ut. Brigide tog ett djupt andetag.
     <q who="Brigide">Hur står det till med Fader Konrads lilla
     skyddsling?</q> frågade hon. Munken log lite och skakade på
     huvudet.  <q who="Konrad">Om hon inte har ställt till med några
     hyss under natten är det bara bra med henne. Hon smet ifrån sin
     lektion igår, för att se på när herr Tuve mötte Carl i
     går. Annars klarar hon som vanligt såväl latinet och bibliska
     historien som algebran och aritmetiken med glans, samtidigt som
     hon bakar Hans Högvördighets dagliga bröd. Det är mer än vad
     djäknarna vid Katedralskolan klarar av.</q></p>

    <p>Upplysningarna tycktes tillfredställa mor Brigide.</p>

    <p><q who="Konrad">Jag är faktiskt på väg till Lundagård för att
     huta åt henne lite, och för att förhöra läxan hon smet ifrån
     igår</q>, fortsatte munken. <q who="Konrad">Om jag har tur lyckas
     jag fånga henne efter högmässan.</q> Han skrattade förnöjt, och
     Brigide föll in i skrattet. <q who="Brigide">Jag får väl önska
     fader Konrad god jakt, i så fall</q>, svarade hon med
     outgrundligt leende.</p>

    <p>De tog farväl från munken, som fortsatte sin promenad längsmed
     Fiskaregatan. Själva styrde de ner mot Grønegatan. När Peder
     vände sig om, såg han att klosterbrodern hade stannat upp och såg
     efter dem. Han stannade själv och tittade undrande på munken. Så
     vinkade han, och munken vinkade tillbaka. Så skyndade han på sina
     steg.</p>

    <p>Så skyndade de Grønegatan söderut. Via några små gränder kom de
     fram till platsen där Södergatan mynnar vid Södertull. Samtidigt
     blev gryningsljuset starkare. Vägen mot Malmö började utanför
     porten, som ännu inte hade öppnats för dagen. Både vallen och
     porten hade förstärkt vakt. Samma typ av sega gubbar som följt
     borgmästaren till Tuves underhandlingar med Kung Carl. Vakten vid
     porten var först obenägna att öppna, men efter ett lågmält samtal
     mellan Hethikka och den man som verkade föra befälet, öppnade man
     på glänt och släppte ut de tre och deras kärra.</p>

    <p>Tanterna gick först, ivrigt samspråkande om läget. Peder följde
     efter med kärran. Landsvägen gick nästan rakt söderut, men efter
     en kort promenad vek man av västerut på en mindre väg som gick
     mot Värpinge och Lomma. Först gick de genom Lunds utmarker och
     allmänningar. Nu syntes Höjeå, och vid den en liten by,
     Källby.</p>

    <p><q who="Brigide">Titta!</q> ropade Brigide, och pekade åt
     väster. Tjock rök steg upp över Värpinge, där ärkestiftet hade
     åtskilliga gårdar. <q who="Hethikka">Se så Carl helgar
     vilodagen</q>, svarade Hethikka. Källby bestod av Möllaregården
     och dess skvaltkvarn och några små bondgårdar i den lilla åns
     frodiga dalgång. Vägen gick genom byn, fortsatte över en liten
     träbro och fortsatte söderut. Sedan delade den delade sig i två,
     en gick mot Hjärup och Uppåkra med tre de stora gravhögarna och
     en mot Lomma.</p>

    <p>Vid gården på andra sidan ån stod en kraftig vagn förspänd med
     två oxar. Den vaktades av en knekt med järnhatt, harnesk och
     bardisan i handen.</p>

    <p><q who="Hethikka">De är redan här!</q> väste Hethikka <q
     who="Hethikka">Kvickt in i Möllegården!</q></p>

    <p><q who="Jens Möller">Nämen goddag!</q> Jens Möller stod i dörren
     till sin skvaltkvarn. <q who="Jens Möller">Vad tror herrskapet
     att jag skall kunna stå till tjänst med en söndagsmorgon som
     denna</q>, sa han sorgset.</p>

    <p><q who="Hethikka">Jag lämnade en rejäl säck med råg till dig i
     förra veckan</q>, sa Hethikka. <q who="Hethikka">Jag fick den som
     betalning för ett broderi som tog nästan ett halvår.</q></p>

    <p><q who="Jens Möller">Rätt så</q>, svarade möllaren. <q
     who="Jens Möller">Ni kom i grevens tid, snart har jag inget mer
     mjöl och kanske inte någon kvarn heller.</q> tillade han med en
     nickning mot Värpingehållet.</p>

    <p><q who="Jens Möller">Kör fram er kärra.</q> Han vände på
     klacken och gick in i kvarnen. Han kom tillbaka med en säck, som
     han bar ledigt på sin breda axel. <q who="Jens Möller">Kan jag få
     betalt nästa vecka, om vi lever? Jag är mindre betjänt av pengar
     nu än jag brukar vara.</q> Han tvekade. <q who="Jens
     Möller">Vänta lite</q>, sa han. Han kom tillbaka till dem en en
     stor säck. <q who="Jens Möller">Vetemjöl. Det är vårt eget. Om
     jag inte hämtar det nästa vecka, dela med er av det till dem
     som behöver.</q> Han suckade.</p>

    <p><q who="Möllers fru">Jens, de är på väg hitåt!</q>, hördes en
     gäll, ångestfylld röst. Dörren till Möllegårdens hade öppnats
     och ett blekt, sammanbitet ansikte visade sig.
     <q who="Jens Möller">Skynda er, om ni vill rädda era liv och ert
     mjöl!</q> skrek Jens och pekade på en stig som lämnade gården mot
     ån till.</p>

    <p>De tog i alla tre, och vände på kärran. De lämnade Möllegården
     ackompanjerade av grova svenska röster. I början gick allt
     väl. Kung Carls män blev inte varse att mjöl tillräckligt för ge
     frukost åt en rejäl tropp lämnade kvarnen. Men landskapet var
     öppet och de syntes lång väg, och kärran var tungt lastad.</p>

    <p>Deras kringgående rörelse var på väg att lyckas. Efter någon
     timmes slit och släpande var de på väg in på den något slätare
     landsvägen igen. Stadsvallen syntes väl, och längre bort väntade
     Södertulls vakttorn med tryggheten. Det var fortfarande tungt,
     det var uppförsbacke.</p>

     <p>Nya rökmoln steg nu mot skyn, brandröken från Källby
     stack i ögonen, och långt borta i fjärran, över Dalby och
     Värpinge låg ännu tunga moln av rök. Spridda hopar av knektar
     syntes runt om och en sådan, tre män till häst verkade att ha
     fått syn på deras vandring mot Södertull, för de red nu i
     sporrsträck emot dem.</p>

    <p><q who="Brigide">Vi är upptäckta! Ta i för allt vad ni är
     värda!</q> ropade Brigide. Peder drog, Hethikka och Brigide sköt
     på för allt vad de kunde. Men vad kan tre obeväpnade människor
     till fots göra? Strax var männen över dem, en av dem drog sitt
     svärd och riktade ett förfärligt slag mot Hethikkas huvud med
     dess flata sida. Hon stöp smutsen. De tre männen var kvickt ur
     sina sadlar. Det var svenska knektar. De undersökte säckarna.</p>

    <p><q who="Svensk knekt">Mjöl</q> sa en av dem, med besvikelse i
     rösten, och började se sig om bland sina tre offer. Det var inte
     mat de var på jakt efter, utan plundring. Guld och silver. Den
     medvetslösa Hethikkas pung länsades på änkans sista skärv. Peder
     stod alldeles handfallen, medan de ryckte Brigides lilla ränsel från
     hennes axel. Inget där heller somtillfredsställde dem. Brigide föll
     på knä, uppgiven och darrande av skräck.</p>

    <p><q who="Brigide">Låt oss löpa, vi har inget åt er?</q> bad hon.
     Men de tre knektarana verkade inte ha bråttom. Det var som en
     katt- och råttalek. De ville leka med sitt byte, förnedra det. En
     av knektarna betraktade Brigide.</p>

    <p><q who="Svensk knekt">Den tanten är inte helt lastgammal</q>, sa
     han och ryckte upp Brigide till stående igen.</p>

    <p>Knekten slet hättan av Brigide, och betraktade hennes
     ansikte. Brigide mötte hans blick. Hon måste ha mobiliserat all
     sin kraft. För hon lyckades ge karlen en örfil, och spotta honom
     i ansiktet. Mannen ylade av vrede och i ett enda grepp slet han
     sönder hennes kläder. Så släppte han henne, och hon segnade ner
     invid vagnen. De andra två legoknektarna skrattade medan den
     förste föste undan Peder och blottade hennes kropp helt med hjälp
     av sin långa dolk, där hon låg i sina trasor på den bara
     marken. Mellan hennes bröst låg ett hängsmycke som Peder kände
     igen, ett astrolabium, och ett litet krucifix i en kedja.</p>

     <p>Peder kände hur det blev blött i byxorna; skräcken gjorde att
     han helt tappade kontrollen. Han hade fallit om han inte hade
     hållit sig i kärran. Knekten la ifrån sig sitt gehäng, med
     svärdet och den långa smala dolken, över kärran medan han
     flinande lättade på sina egna kläder och blottade en blåröd styv
     manslem.</p>

    <p>Kvinnlig nakenhet var ingen nyhet för Peder. Herrtidningarna
     bjöd ut sådan i pappersform i varje snabbköpsbutik. Varken hans
     mor och syster var pryda och gick nakna genom lägenheten på väg
     till och från duschen.</p>

    <p>De två andra knektarna tog tag i var sitt av Brigides
     sprattlande ben.</p>

    <p>Kåthet var inte heller någon nyhet för Peder. Allt av hankön,
     män och även ynglingar, känner kåthet. Peder kunde bli kåt när
     han tänkte på söta flickor som han tyckte om. Svenskarnas ledare
     gjorde sig redo att tränga in i Brigides sköte med en kåthet som
     alstrades av viljan att äga makt och viljan att förnedra. Allt
     detta skedde på ett stegs avstånd från Peder. Iskalla vindar
     svepte över slätten. Peder kände hur kylan började tränga genom
     hans urinblöta hosor. Och Brigide stelnade till.</p>

     <p>Allt skedde mycket snabbt. Knekten fullbordade sitt verk. I
     det ögonblicket vaknade Peder till ur sin förlamning. Brigide
     vred sig och sparkade; Peder kände hur rädslan förvandlades till
     vrede. Blixtsnabbt drog han till sig knektens svärd. Han
     högg. Högg för allt han var värd mot våldtäktsmannens hals. Han
     högg för Brigides skändade sköte.</p>

    <p>Blodet forsade och Peder sprang mot Södertull. Med svärdet i
     handen och två ursinniga svenskar efter sig. Peder stannade upp.
     Ett vinande ljud hördes. Vakterna i tornet hade sett det hela men
     inte ingripit. Men nu var de inom skotthåll från
     Södertull. Svenskarna var fulla av pilar, som två nåldynor. Några
     steg av bara farten tog de innan de föll. Blodet bubblade och
     flöt i pulser ur såren. Peder vek sig dubbel och spydde när han
     såg dem.</p>

    <p>Brigide gjorde sig fri från den sanslöse svensken som förblödde
     över henne. Hon reste sig och försökte rätta till sina
     kläder. Hon tog hjälp av gehänget. Sedan kom även Hethikka
     på fötter med Brigides hjälp. Sakta började kvinnorna stapla mot
     stadsporten. Peder såg dem komma, och hämtade kärran. Innanför
     stadsvallen saktade vilade de. Under tystnad segade de sig hem
     till Hethikkas stuga.</p>

    <p>När de kom in på tunet hördes klockorna i Domkyrkan
     kalla till högmässa.</p>

    <p><q who="Hethikka">Vi kommer i tid till Högmässan!</q> sa
     Hethikka med skrovlig röst. Men Brigide bara skakade förtvivlat på
     huvudet. Då först kom Peders tårar. Förvånande nog kommenterar
     Brigitte Rauchfuß denna episod helt lakoniskt:</p>

    <quote who="Brigitte"><p>De känslor som gick genom mitt sinne i
     det ögonblicket knekten penetrerade mig är närmast att likna vid
     en nära döden upplevelse. Efteråt var det mer apati än hat jag
     kände.</p>

    <p>Det faktum att Peder sedan dräpte våldtäktsmannen gjorde inte
     att jag kände någon glädje. Hämnden är inte ljuv, den är
     fruktansvärt bitter, och Peders förtvivlan inför dråpet gjorde
     inte saken bättre. På ett sätt var det ju allt mitt fel.</p></quote>

  </div2>
  <div2 n="2">

    <p rend="noindent">Vibeke kände fortfarande hur sömnen ryckte i
     ögonlocken. Hon redan varit upp flera timmar, och ändå bakades
     det inte på vilodagen. För första gången den här morgonen kunde
     hon sitta ner och koppla av. Hon satt i folkstugan på Lundagård,
     omgiven av alla möjliga, knektar, pigor och drängar. Det var
     mycket folk som var knutna till herr Tuves borg, och som därför
     fick löneförmånen att inta sina måltider här. Men de som satt här
     var borgens bottenskikt.</p>

    <p>Tidenderna från Dalby hade nått Lundagård snabbt, och borgen
     var på fötter tidigare än vanligt. Här inne satt vissa tysta. I
     andra grupper, mest bland drängar och knektar talades det vitt
     och brett om hämnd. Överallt lyste skräck och ångest ur ögonen,
     och kanske intensivast hos dem som skroderade värst.</p>

    <p>Det var söndag morgon, och snart skulle klockorna börja ringa
     för högmässan. Om Vibeke kände Broder Konrad rätt, skulle han
     fånga in efteråt för att gå genom läxan till i går. Han var
     sådan. Vibeke gäspade och såg sig om. En knekt dök upp.</p>

    <p><q who="Runar">Är det ledigt här?</q> frågade Runar
     Månsson. Runar brukade alltid vara schysst mot Vibeke. Han var en
     av de ordinarie hillebardiärerna, och hade brukat vakta vid södra
     porten ner mot domkyrkoborgen så länge Vibeke kunde minnas.</p>

    <p><q who="Vibeke">Visst,</q> svarade hon.</p>

    <p>Runar ställde i från sig sina vapen, la sin järnhatt och sina
     tunga stålhandskar på golvet invid bordet och satte sig ner mitt
     emot Vibeke. Husmor såg ogillande på. Hon tyckte inte om när
     pigorna umgicks med borgens karlar, men Runar gick an eftersom
     han var lite äldre och ordinarie.</p>

    <p><q who="Runar">Du, Vibeke,</q> sa Runar eftertänksamt, <q
     who="Runar">det är mycket löst folk här i Lund nu. Lycksökare och
     andra som tänker sig att slicka faten när kung Carl ätit sig
     mätt.</q> Han log snett, och betraktade Vibeke, som sänkte sin
     blick.</p>

    <p><q who="Runar">Det var en lustig fyr, i konstiga kläder, som
     frågade efter dig i går kväll. Det var en yngling, och han
     verkade helt ofarlig.</q> Runars blick hårdnade. <q
     who="Runar">Men håll dig i styr, och ge dig inte i lag med
     främlingar.</q></p>

    <p>Vibeke teg och stirrade på sitt bröd. Kanske det sista färska
     brödet innan Tuve började ransonera. Det hade kommit foror med
     mjöl och rotfrukter så sent som i fredags, men ingen vågade
     hoppas att ytterligare leveranser skulle kunna passera Carls
     knektar.</p>

    <p><q who="Vibeke">Jo, jag skall vara försiktig,</q> svarade hon,
     och mötte hans blick för första gången. Just då hördes
     domkyrkoklockorna kalla till högmässa. En av de stadiga köksorna
     sände Vibeke ett uppfordrande ögonkast.</p>

    <p><q who="Vibeke">Jag måste hjälpa till och plocka undan efter
     fruktosten nu,</q> sa Vibeke, <q>annars kommer jag inte i tid
     till Gudstjänsten</q>. Hon tackade tyst försynen för att den
     befriat henne från Runar, vars val av samtalsämne inte föll henne
     på läppen.</p>

  </div2>

  <div2 n="3">

    <p rend="noindent">Det hade varit mycket folk i kyrkan, både från
     staden och inifrån borgen. Vibeke hade suttit bland Lundagårds
     andra pigor och lyssnat. Gudstjänsten hade varat längre än
     vanligt, mest för det hade hållits långa förböner för både
     stadens och borgens försvarare och för att Tuve hade hållit en
     lång predikan om vikten av att spara på mat och alla
     förnödenheter.</p>

    <p>De olika klosterbröderna brukade inte komma till domkyrkans
     högmässor, men nu var här en hel del både grå- och
     svartbröder. Och bland de förra hade Vibeke skymtat Broder
     Konrad. Som Vibeke inte hade läst hela läxan, kände hon inget
     större behov av att träffa honom just nu. Ett möte hade medfört
     läxförhör, säkert som amen i kyrkan. Hon hade sålunda skyndat sig
     ut ur kyrkan så snart slutpsalmen klingat ut. Men det hade hon
     inget för, eftersom Runar &mdash; som hade vakten &mdash; fångade
     in henne när hon var på väg in i Lundagård.</p>

    <p><q who="Runar">Inte så bråttom, lillpigan,</q> hade han
     sagt. <q who="Runar">Det är någon som vill prata med dig</q> och
     la en tung hand på hennes axel.  Strax dök Broder Konrad upp, och
     skrattade gott när han såg Runar tillsammans med Vibeke.  <q
     who="Konrad">Igår smet du från läxförhöret, så idag får vi helga
     vilodagen med det.</q> Han log mot Vibeke. <q who="Konrad">Spring
     och hämta dina böcker, och kom sedan till skrivarstugan</q></p>

  </div2>

<!--

$Id: kapitel-06.xml,v 1.12 2003/04/28 20:35:26 siglun Exp $
$Log: kapitel-06.xml,v $
Revision 1.12  2003/04/28 20:35:26  siglun
Smärre småfel korrigerade.

Revision 1.11  2003/01/19 20:36:29  siglun
Plockat bort alla tyskar ur svenska hären. Rättat en massa korrekturfel.

Revision 1.10  2002/07/11 13:58:39  siglun
Kosmetik

Revision 1.9  2002/07/03 15:36:21  siglun
Bytt namn på Jasmine Rauchfuss, till Brigitte. I konsekvensens namn
heter nu mor Anna helt enkelt mor Brigide

Revision 1.8  2002/06/25 20:34:49  siglun
Rättelser

Revision 1.7  2002/06/20 19:51:49  siglun
Fixat ortnamn, och lagt till ytterligare text

Revision 1.6  2002/06/19 13:37:37  siglun
Rättningar och buggfixar

Revision 1.5  2002/06/17 16:10:47  siglun
Lagt in våldtäkten

Revision 1.4  2002/03/24 11:51:57  siglun
Börjat på avsnittet om gudstjänsten och läxförhöret.

Revision 1.3  2002/02/03 21:58:22  siglun
Ersatt styckena med '*' med riktiga div2

Revision 1.2  2002/02/02 10:34:25  siglun
Lagt till text om Lundagård och frukosten. Rättat fel.

Revision 1.1  2001/11/19 19:16:20  siglun
Initial revision
________________________________________________________________________

Log: kapitel-06.html,v
Revision 1.3  2001/11/05 08:03:16  siglun
Kortat kapitel 1 något, för att få en bättre och mer koncentrerad början.
Gjort dialogen mera konsekvent.

Revision 1.2  2001/10/09 19:44:25  siglun
Så har Hethikka och Peder stigit upp, mött Anna och gett sig ut på
dagens äventyr.

Revision 1.1  2001/10/08 19:46:22  siglun
Initial revision

-->

</div1>
