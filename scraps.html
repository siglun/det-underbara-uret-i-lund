

<p class="noindent"><span class="anfang">G</span>enom historien löper
människornas liv som trådar i en väv. Trådarna sträcker sig från
födelse till död, och var och en av dem är som ett pärlband. Varje
pärla är en händelse. Hur tilltrasslad historiens väv än är, består
varje människoliv av en ordnad serie av händelser.</p>

<p>Jasmine Rauchfuß, matematisk astrofysiker och kosmolog återkommer
ständigt i sina texter till dessa bilder av livet som ett pärlband av
händelser och mänsklighetens historia som en väv av pärlband.</p>

<p>40 år efter händelserna som relateras i denna berättelse ger hon
den historiska bakgrunden till vad som skedde:</p>

<p>&quot;För att få klarhet i händelseförloppet räcker det inte med en
beskrivning av händelserna som sådana, utan även den miljö i vilka de
äger rum. Och i synnerhet de ekonomiska och sociala förhållandena
under medeltiden.</p>


<p class="center"><big>*</big></p>


 

<p>


<p>&quot;S:t Laurentius i Lund, och håll nu snattran.&quot; tänkte
flickan tillbaka. Hon visste vart hon, och Peder hann knappt få en
överblick. Kyrkan verkade vara omgiven av en hög mur, och mot norr var
det en ännu högre krenelerad mur. Det bar i väg mot en port i
den. Flickan blev igenkänd och insläppt av två stadiga knektar.</p>

<p>På andra sidan var det liv och rörelse. Flickan stannade upp, och
såg sig omkring. Hon letade efter något eller någon bland allt
folket. Soldater klättrade uppför trappor och stegar till sina platser
på murarna och i tornen. Präster och munkar var det gott om, så detta
var nog varken kloster eller riddarborg, utan något mitt
emellan. En trupp ryttare höll på att samlas mitt på borggården.</p>

<p>&quot;Lundagård!&quot; tänkte Peder.</p>

<p>&quot;Ja, men håll nu klaffen!&quot;, tänkte flickan tillbaka,
&quot;Peder, jag har inte tid med dig nu, vi skall ta en pratstund sen
bara du håller dig tyst nu. Jag heter Vibeke, förresten.&quot;
Uppenbarligen hade hon hunnit vänja sig vid sin själsliga
fripassagerare, och hade sinnesnärvaron att föra en inre dialog med
den gästande själen.</p>

<p>Flickan hade fått ögonen på vad det nu var hon hade letat
efter.</p>

<p>&quot;Broder Cunradus Dasypodius, min beskyddare och lärare.&quot;
tänkte Vibeke hjälpsamt och lät sin blick fixera en munk som tryckte
sig mot väggen till en mindre stenbyggnad invid muren mitt emot. Peder
förstod. Flickan sprang över borggården, runt ryttartruppen. Väl på
andra sidan stack hon sin hand i hans, och log mot honom.</p>

<p>&quot;Det är Carl Knutsson som är här, och vill parlamentera.&quot;
viskade hon till broder Cunradus. Munken nickade vänligt till
flickan.</p>

<p class="noindent"><span class="anfang">D</span><span class="initial">et hände sig</span> att kung Carl Knutsson drog till
Skåne om vintern nådens år 1452. Med sig hade han en ansenlig
här. Skåne var den största och viktigaste provinsen i Östdanmark. I
Danmark regerade kung Christian.</p>

<p>Till nyligen hade Kalmarunionen bestått. Hela Norden hade varit
förenat så att Danmark, Norge, Sverige och Finland hade samlats i ett
kungadöme. På det hela taget hade detta varit en fredlig tid, och
människorna hade levt lyckligt. Så hade det varit ända sedan drottning
Margethes tid. Men så hade kung Christoffer dött, och svenskar och
danskar hade inte kunnat enas om en ny kung över unionen. Danskarna
ville ha Christian till kung. Svenskarna hade valt en egen, Carl
Knutsson Bonde.</p>

<p>Båda ville naturligtvis ha hela unionen för sig själv. Därför drog
Carl Knutsson neråt Skåne för att kriga mot dem som ville ha
Christian till Kung. Hans här går över gränsen söder om Markaryd.
Därifrån marscherar hären västerut där han belägrar och bränner, först
Hälsingborg och sedan Landskrona.</p>

<p>Så kom Carl Knutsson till Lund.  Vid den här tiden var Tuve
ärkebiskop av Lund, som var ett kyrkligt centrum med många kyrkor och
kloster. Genom kyrkans och klostrens stora markegendomar, och genom
omfattande donationer från rika människor samlades avsevärd makt och
rikedom i den staden.</p>

<p>Mycket av detta koncentrerades till domkyrkan och ärkestiftet.
Även ärkebiskopen personligen fick en ansenlig bit av kakan. Så stort
inflytande hade Tuve att han själv kunde grundlägga städer, ha egna
borgar och riddare. Nästan som om han varit kung. Tuves största borg
låg där mitt i Lund, och hette Lundagård.</p>

<p>&quot;Tänk er in i borgarnas situation.&quot; skriver Jasmine
Rauchfuß -- den berömda astrofysikern och kosmologen -- i sina
memoarer 40 år senare. &quot;Utanför Lund står Carl och hans
här. Bakom Lundagårds höga murar sitter Tuve. Och de är nog lite rädda
för varandra. Carl undrar nog vad Tuve säger till Gud, och Tuve undrar
vad Carl säger till sina riddare. Räddast är nog de som bor i staden,
mellan Tuves borg och Carls riddare.&quot;</p>

<p class="center"><big>*</big></p>
