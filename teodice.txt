
Så satt de där igen, under tystnad, och letade efter tråden. Vad var meningen
med allt detta? Vad hade vi gjort för att Gud skulle låta Kung Carl slå ner på
oss med hela sin kraft?

K: Där är ett annat problem. Boethius diskuterar den i detalj. Hur skall
människan kunna behålla hoppet i en tid när det verkar som om godheten helt
saknas? Och ytterst, hur kan en god gud ha skapat allt detta onda?

V (suckar): Ett annat problem? Jag tycker att det är minst ett dussin problem
gömda i det där! Vilket skall jag börja med?

K (glättigt): Börja med Gud!

V: Enligt Boethius är Guds substans ren godhet. Han kan inte åstadkomma något
ont över huvud taget. Eftersom inte ondska finns, enligt hans sätt att se det,
är inte heller detta något problem. Allt kommer an på människors brist på styrka
och kunskap.

K: Nu slinker du väl undan lite för lätt. Hans argument är väl lite mer
sofistikerade, ändå?

***

De sitter tysta. Broder Konrad väntar på någon respons från Vibeke. Och hon
tänker efter. Det är inte mycket till brasa kvar i spisen, och februaris kyla
tränger sig på i Lundagårds scriptorium. Liksom för att vinna tid reser sig
Vibeke och rör om i glöden och lägger på ett par vedklabbar till. Medan hon gör
detta öppnas dörren och en man stiger in.

Båda far upp ur sina stolar. Vibeke faller på knä.

"Herr Tuve! Ers Högvördighet!" utbrister Konrad och bugar underdånigt.

Tuve låter Vibeke kyssa hans ring. "Stig upp min dotter!" säger han och ler mot
henne. "Och vad sysslar ni med?"

"Som Ers högvördighet kanske vet, har jag tagit på mig undervisa pigan Vibeke
i läsning och skrivning och räkning. Så vi helgar vilodagen med ett läxförhör
som inte blev av i veckan", förklarar Konrad. "Hon har gjort stora framsteg. Har
klarat av hela grammatiken, och hon har dessutom börjat med Fibonaccis
aritmetik. Därutöver har hon läst mer latinsk vers och retorik än vad gossar i
hennes ålder brukar ha hunnit. För tillfället håller vi på med en sorts
filosofisk översikt. Jag har just låtit henne läsa Boethius Filosofiens tröst."

"Det var snabbt marscherat av en sådan ung dam!" sa herr med en uppriktighet
i rösten. Han log mot Vibeke och klappade henne på huvudet. "Faktum är,"
fortsatte han, "att jag tror att vi fortsätter med er diskurs. Den kanske kan
skingra min dysterhet." Han drog fram ytterligare en stol framför den öppna
spisen och bjöd de andra två att sitta ner.


***

K (vänd mot Tuve): Vi talade just om frågan hur en oändligt god Gud kan ha
skapat en så ond värld som den vi lever i.

K (vänd mot Vibeke): Kan du upprepa ditt svar, Vibeke.

V: Jo, som jag förstår Boethius anser han att Guds substans ren godhet. Gud
kan inte göra onda gärningar över huvud taget. Och eftersom Boethius egentligen
förnekar att ondska finns, bara avsaknad av godhet, är problemet vi diskuterar
inte reelt. Allt kommer an på människors brist på styrka och kunskap att sträva
efter att uppnå lycksalighet.

T: Nu är det många år sedan jag läste Boethius, men jag tycker att det var en
bra sammanfattning av hans ståndpunkt.

K: Ja och nej, Jag tycker nog att hon slinker undan lite för lätt. Visst är
Boethius argument är väl lite mer sofistikerade, ändå?

V (tänker efter): Jo... Det utvecklar sig till en ganska komplicerad historia,
där ödet, den fria viljan och den pågående skapelsen vävs samman till ett
komplicerat mönster. Gud var den första röraren, han som startade världen. Han
styr fortfarande alla förloppen. Människan har en fri vilja, och hur han förenar
de två undgick mig. Som jag sa har jag inte läst läxan helt fullt ut. Det var i
sista kapitlet.

V (vänder sig mot Tuve): Som Ers Högvördighet nog kan förstå, är det inte så
lätt att koncentrera sina tankar på läsning av det här slaget när det händer så
mycket runt omkring en.

K (ler mot Vibeke): Som du själv sa innan, är vi utrustade med ett förnuft.
Utan en fri vilja skulle förnuftet vara meningslöst, och utan ett förnuft hade
inga beslut kunnat fattas baserad på en vilja eller en strävan. Men motsägelsen
mellan den fria viljan och tanken på ett öde är skenbar. Det kommer an på vad
man menar med ödet eller försynen. Vad Boethius hävdar är att Gud kan förutse
allt som kommer att inträffa, på grund sitt oändliga förnuft och sin oändliga
kunskap. Han vet med andra ord vad människorna kommer att åstadkomma av egen
fri vilja. Även det vi normalt kallar slump, för oss oförutsedda händelser kan
Gud se i förväg.

T (tankfullt): När du formulerar Boethius ståndpunkt på det sättet slår det mig
att problemet du ställde först, Broder Konrad, borde från hans ståndpunkt vara
fel formulerat. Det är helt enkelt förmätet av oss att påstå att vår värld är
ond. Vårt förnuft är ändligt,  Guds förnuft är oändligt och vi saknar helt
enkelt förmåga att förstå det. Om vi anser att världen är ond eller god är
irrelevant.

I det ögonblicket Tuve avslutar sitt tal knackar det på dörren.

"Stig in!" ropade Konrad.
 
***

En hel hoper folk sprang upp när den knivhuggne mannen föll föll samman över
bordet. Ett par av knektarna som var i lokalen skyndade ut och tog upp
förföljandet.

"Mikkel Guldsmed!" skrek någon och kom fram till den döende mannen. Men det
var ingen som kunde göra något.

Peder reste sig, nickade åt lekarna och servitrisen som gett honom bröd.
Han erinrade sig Annas råd att söka upp broder Konrad. Det var inget han kunde
göra mera i Råduskällaren. Det var fortfarande ljust när han kom ut på
Stortorget och styrde upp mot domkyrkan och Lundagård. Porten till
domkyrkoborgen var fortfarande öppen om än starkt bevakad av en knekthop. Folk
passerade ut och in. Peder följde ett sällskap in och gick i riktning mot
Lundagårds södra port.

