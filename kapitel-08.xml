<?xml version="1.0" encoding="ISO-8859-1"?> 
<div1 n="8" type="chapter">
<head>Kapitel 8</head>

  <div2 n="1">

    <p rend="noindent"><seg rend="dropcap">S</seg> <seg
     rend="capitals">å satt de där</seg> under tystnad och letade
     efter tråden. Vibeke rös till. Båda var de medvetna om att de
     försökte sätta ett namn det som hände, att de försökte förklara
     det och klistra en etikett på det så att man kunde införliva det
     i samlingen och kanske glömma bort det. Så som en entomolog kan
     göra med en insekt när den är artbestämd.</p>

     <p>Vad var meningen med allt detta?  Vad hade vi gjort för att
     Gud skulle låta Kung Carl slå ner på oss med hela sin kraft?</p>

     <p rend="noindent"></p>

    <sp>
      <speaker>Konrad</speaker> <p>Där är ett annat problem. Boethius
      diskuterar det i detalj. Hur skall människan kunna behålla
      hoppet i en tid när det verkar som om godheten helt saknas? Och
      ytterst, hur kan en god gud ha skapat allt detta onda?</p>
    </sp>

    <sp>
     <speaker>Vibeke</speaker> <stage>suckar</stage>
     <p><emph>Ett</emph> annat problem? Jag tycker att det är minst
     ett dussin problem gömda i det där! Vilket skall jag börja
     med?</p>
    </sp>

    <sp>
      <speaker>Konrad</speaker> <stage>glättigt</stage>
      <p>Börja med Gud!</p>
    </sp>

    <sp>
      <speaker>Vibeke</speaker> <p>Enligt Boethius är Guds substans
      ren godhet. Han kan inte åstadkomma något ont över huvud
      taget. Eftersom inte ondska finns, enligt hans sätt att se det,
      är inte heller detta något problem. Allt kommer an på människors
      brist på styrka och kunskap.</p>
    </sp>

    <sp>
      <speaker>Konrad</speaker> <p>Nu slinker du väl undan lite för
      lätt. Hans argument är väl lite mer sofistikerade, ändå? </p>
    </sp>

</div2>
<div2 n="2">

   <p>De sitter tysta. Broder Konrad väntar på någon respons från
    Vibeke. Och hon tänker efter. Det är inte mycket till brasa kvar i
    spisen, och februaris kyla tränger sig på i Lundagårds
    scriptorium. Liksom för att vinna tid reser sig Vibeke och rör om
    i glöden och lägger på ett par vedklabbar till. Medan hon gör
    detta öppnas dörren och en man stiger in.</p>

   <p>Båda far upp ur sina stolar. Vibeke faller på knä.</p>

   <p><q who="Konrad">Herr Tuve! Ers Högvördighet!</q> utbrister
   Konrad och bugar djupt.</p>

   <p>Tuve låter Vibeke kyssa hans ring. <q who="Tuve">Stig upp min
   dotter!</q> säger han och ler mot henne. <q who="Tuve">Och vad
   sysslar ni med?</q></p>

   <p><q who="Konrad">Som Ers högvördighet kanske vet, har jag tagit
   på mig undervisa pigan Vibeke i läsning och skrivning och
   räkning. Så vi helgar vilodagen med ett läxförhör som inte blev av
   i veckan</q>, förklarar Konrad. <q who="Konrad">Hon har gjort stora
   framsteg. Har klarat av hela grammatiken, och hon har dessutom
   börjat med Fibonaccis aritmetik. Därutöver har hon läst mer latinsk
   vers och retorik än vad gossar i hennes ålder brukar ha hunnit. För
   tillfället håller vi på med en sorts filosofisk översikt. Jag har
   just låtit henne läsa Boethius Filosofiens tröst.</q></p>

   <p><q who="Tuve">Det var snabbt marscherat av en så ung dam!</q> sa
   Tuve med en uppriktighet i rösten. Han log mot Vibeke och klappade
   henne på huvudet. <q who="Tuve">Faktum är</q>, fortsatte han, <q
   who="Tuve">att jag tror att vi fortsätter med er diskurs. Den
   kanske kan skingra min dysterhet.</q>  Han drog fram ytterligare en
   stol framför den öppna spisen och bjöd de andra två att sitta ner.</p>

</div2>
<div2 n="3">

   <sp>
     <speaker>Konrad</speaker> <stage>vänd mot Tuve</stage> <p>Vi
      talade just om frågan hur en oändligt god Gud kan ha skapat en
      så ond värld som den vi lever i.</p>
    </sp>

   <sp>
     <speaker>Konrad</speaker> <stage>vänd mot Vibeke</stage>
     <p> Kan du upprepa ditt svar, Vibeke.</p>
    </sp>

   <sp>
     <speaker>Vibeke</speaker><p>Jo, som jag förstår Boethius anser
      han att Guds substans ren godhet. Gud kan inte göra onda
      gärningar över huvud taget. Och eftersom Boethius egentligen
      förnekar att ondska finns, bara avsaknad av godhet, är problemet
      vi diskuterar inte reellt. Allt kommer an på människors brist på
      kunskap och styrka att sträva efter att uppnå lycksalighet.</p>
    </sp>

   <sp>
      <speaker>Tuve</speaker> <p>Nu är det många år sedan jag läste
      Boethius, men jag tycker att det var en bra sammanfattning av
      hans ståndpunkt.</p>
    </sp>

   <sp>
      <speaker>Konrad</speaker> <p>Ja och nej, Jag tycker nog att hon
      slinker undan lite för lätt. Visst är Boethius argument är väl
      lite mer sofistikerade, ändå?</p>
    </sp>

    <sp>
      <speaker>Vibeke</speaker> <stage>tänker efter</stage>
      <p>Jo... Det utvecklar sig till en ganska komplicerad historia,
      där ödet, den fria viljan och den pågående skapelsen vävs samman
      till ett komplicerat mönster. Gud var den första röraren, han
      som startade världen. Han styr fortfarande alla
      förloppen. Människan har en fri vilja, och hur han förenar de
      två undgick mig. Som jag sa har jag inte läst läxan helt fullt
      ut. Det var i sista kapitlet.</p>
    </sp>

    <sp><speaker>Vibeke</speaker> <stage>vänder sig mot Tuve</stage>
      <p>Som Ers Högvördighet nog kan förstå, är det inte så lätt att
      koncentrera sina tankar på läsning av det här slaget när det
      händer så mycket runt omkring en.</p>
    </sp>

    <sp>
      <speaker>Konrad</speaker> <stage>ler mot Vibeke</stage> <p>Som
      du själv sa innan, är vi utrustade med ett förnuft.  Utan en fri
      vilja skulle förnuftet vara meningslöst, och utan ett förnuft
      hade inga beslut kunnat fattas baserad på en vilja eller en
      strävan. Men motsägelsen mellan den fria viljan och tanken på
      ett öde är skenbar. Det kommer an på vad man menar med ödet
      eller försynen. Vad Boethius hävdar är att Gud kan förutse allt
      som kommer att inträffa, på grund sitt oändliga förnuft och sin
      oändliga kunskap. Han vet med andra ord vad människorna kommer
      att åstadkomma av egen fri vilja. Även det vi normalt kallar
      slump, för oss oförutsedda händelser kan Gud se i förväg.</p>
    </sp>

    <sp>
      <speaker>Tuve</speaker> <stage>tankfullt</stage> <p>När du
      formulerar Boethius ståndpunkt på det sättet slår det mig att
      problemet du ställde först, Broder Konrad, borde från hans
      ståndpunkt vara fel formulerat. Det är helt enkelt förmätet av
      oss att påstå att vår värld är ond. Vårt förnuft är ändligt,
      Guds förnuft är oändligt och vi saknar helt enkelt förmåga att
      förstå det. Om vi anser att världen är ond eller god är
      irrelevant.</p>
    </sp>

    <p rend="noindent">I det ögonblicket Tuve avslutar sitt tal
    knackar det på dörren.</p>

    <p><q who="Konrad">Stig in!</q> ropade Konrad.</p>

</div2> 
<div2 n="4">
 
    <p>En hel hoper folk sprang upp när den knivhuggne mannen föll
     föll samman över bordet. Ett par av knektarna som var i lokalen
     skyndade ut och tog upp förföljandet.</p>

    <p><q who="En kroggäst">Mikkel Guldsmed!</q> skrek någon och kom
     fram till den döende mannen. Men det var ingen som kunde göra
     något.</p>

    <p>Peder reste sig, nickade åt lekarna och servitrisen som gett
     honom bröd.  Han erinrade sig Brigides råd att söka upp broder
     Konrad. Det var inget han kunde göra mera i Rådhuskällaren. Det
     var fortfarande ljust när han kom ut på Stortorget och styrde upp
     mot domkyrkan och Lundagård. Porten till domkyrkoborgen var
     fortfarande öppen om än starkt bevakad av en knekthop. Folk
     passerade ut och in. Peder följde ett sällskap in och gick i
     riktning mot Lundagårds södra port.</p>

    <p>Han hade tur. I den manstarka vakten skymtade han ett välkänt
     ansikte, Runar Månsson som han träffade första gången han kom ut
     ur kyrkan efter sin tidsresa.  Han gick fram till Runar och
     hälsade artigt. Runar saluterade honom med hillebarden med en
     lite spefull glimt i ögat.</p>

    <p><q who="Runar">Var har herrn sin röda mössa?</q> undrade
     Runar. Peder rodnade, men var inte på humör för skämt så han gick
     rakt på sak. <q who="Peder">Jag har ett angeläget ärende att tala
     med broder Konrad. Han skulle vara här nu på eftermiddagen</q> sa
     han.</p>

    <p><q who="Runar">Nåväl</q>, svarade Runar, <q who="Runar">det är
     länge än till skymningen när det är dags att stänga
     portarna</q>. <q who="Runar">Det var Peder du hette?</q> frågade
     Runar. Peder nickade. Runar pekade med hela handen på en av sina
     mannar, <q who="Runar">Mads, följ Peder till skrivarstugan! Om
     jag känner vår gråbroder rätt, är han där tillsammans med
     Vibeke. Om ni inte finner honom där, kom tillbaka hit.</q> Det klack
     till i Peder när han hörde det namnet nämnas.</p>

    <p>Mads nickade vänligt mot Peder, vände på klacken och styrde in
     genom porten och över borggården mot ett mindre hus på andra
     sidan. Han bankade på den kraftiga ekdörren med sin stålhandske,
     maken till den som förhäxat Peder första gången han mötte Runar.</p>

    <p><q who="Konrad">Stig in!</q> hördes en röst inifrån huset,
     varpå Mads öppnade och steg in följd av Peder. Framför en öppen
     spis satt tre personer, som reste sig alla ner de kom in. När
     Mads fick ögonen på Tuve, sjönk han ner och satte ena knäet på
     golvet, och Peder gjorde sammalunda. Peder förmodade helt enkelt
     att man gjorde så.</p>

    <p><q who="Mads">Ers Högvördighet, jag för med mig ett besök till
     broder Konrad!</q> sa Mads, och nickade mot Konrad. <q
     who="Tuve">Stig fram, unge man</q>, sa Tuve och sträckte fram sin
     hand för att Peder skulle kunna kyssa hans ring. Peder missförstod
     gesten och tog i hand och bugade sig djupt. <q who="Tuve">Brodern
     du söker finns här</q>, sa Tuve med ett milt överseende leende
     och nickade mot Konrad, som nu bugade lätt mot Peder.  <q
     who="Tuve">Tack, Mads</q>, sa så Tuve, varpå knekten gjorde
     ställningssteg och sedan raskt avlägsnade sig, medan Peder
     stirrade på Vibeke och Konrad granskade Peder från topp till
     tå. Han kände igen ynglingen från morgonens möte.</p>

    <p><q who="Konrad">Vad har du för ärende?</q> frågade han Peder, som
     erinrade sig sitt ärende. Peder hade bara vaga aningar om vad
     bikt och syndernas förlåtelse innebar, fragmentarisk kunskap som
     inhämtats mer från TV-filmer än ur erfarenhet.  Han sjönk ner på
     knä framför Konrad, knäppte händerna.</p>

    <p><q who="Peder">Fader, fö-förlåt mig ty jag har syndat!</q>
     stammade han. <q who="Peder">Jag har dödat.  Dödat en av
     svenskarnas knektar.</q>  fortsatte han stadigare på rösten.</p>

    <p><q who="Konrad">Käre gosse, om du vill bikta dig så...</q> sköt
     Konrad in. han ville förklara att bikt var något man skötte i
     enrum. Men Peder lät sig inte tystas, vare sig av Konrad eller
     Tuve. Hela historien drog han. Från det att de lämnat staden i
     gryningen tills dess att rådmannen Mikkel Guldsmed stöp för den
     okändes dolk i rådhusets skänkstuga. När han tystnat drog Tuve
     fram ytterligare en stol.</p>

    <p><q who="Tuve">Sitt ner, unge man</q>, uppmanade han Peder.  <q
     who="Tuve">Det hela stämmer in på en rapport om en skärmytsling
     jag fick i morse</q>, fortsatte Tuve. <q who="Tuve">Borgare på
     vakt vid Södertull sköt ner några svenska knektar som skändat en
     av stadens kvinnor och sårat en annan</q>, fortsatte han. <q
     who="Tuve">Det nämndes också att en yngling hade huggit ner en av
     svenskarna i självförsvar.</q></p>

    <p><q who="Konrad">Vad heter du?</q> frågade Konrad. <q
     who="Peder">Peder</q>, svarade Peder. <q who="Konrad">Det är
     krig, Peder!</q> fortsatte Konrad, <q who="Konrad">Visst, du har
     dräpt, och visst säger skriften <q>Du skall icke dräpa</q>. Men
     du har gjort vad varje annan man skulle gjort i ditt ställe.</q>
     Det var tyst en stund. Sedan sa Konrad: <q who="Konrad">Bikt går
     normalt inte till så här, det vet du nog, unge man. Men så lever
     vi just nu inte heller under normala omständigheter.</q> Konrad
     sneglade på Tuve, som nickade. Konrad gav så Peder syndernas
     förlåtelse och välsignade honom.</p>

    <p><q who="Konrad">Hur står det nu till med Brigide och Hethikka</q>,
     undrade Konrad. <q who="Peder">Efter omständigheterna gott, kan
     man säga</q>, svarade Peder. Tuve rynkade pannan.</p>

    <p><q who="Tuve">Nu gör vi så här</q>, sa han, beslutsamt. <q
     who="Tuve">Jag tycker att du, broder Konrad, omedelbart bör söka
     upp damerna och se om det är något som fattas dem och ge dem vad
     tröst de kan tänkas behöva. Och du Vibeke, går till husmor och se
     till att ni får en korg med skaffning, både bröd och sovel, så
     att de båda kvinnorna intet fattas under några dagar. Du, Peder
     kan hjälpa Vibeke att bära.</q> Han tystnade ett ögonblick. Sedan
     tillade han lågt: <q who="Tuve">Själv skall jag skicka någon att inhämta
     tidender från mäster Mathias Kannestøbere. Det är oroväckande att
     rådmän blir nerstuckna av främlingar.</q></p>

  </div2>

<!--

$Id: kapitel-08.xml,v 1.5 2003/04/28 20:38:58 siglun Exp $
$Log: kapitel-08.xml,v $
Revision 1.5  2003/04/28 20:38:58  siglun
Slagfel

Revision 1.4  2003/01/19 20:36:29  siglun
Plockat bort alla tyskar ur svenska hären. Rättat en massa korrekturfel.

Revision 1.3  2002/07/03 15:36:21  siglun
Bytt namn på Jasmine Rauchfuss, till Brigitte. I konsekvensens namn
heter nu mor Anna helt enkelt mor Brigide

Revision 1.2  2002/06/30 20:02:20  siglun
Taggat färdigt kapitlet

Revision 1.1  2002/06/30 14:25:02  siglun
Initial revision


-->

</div1>

