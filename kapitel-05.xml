<?xml version="1.0" encoding="ISO-8859-1"?> 
<div1 n="5" type="chapter">
<head>Kapitel 5</head>

<div2 n="1">
<p rend="noindent">
<seg rend="dropcap">N</seg><seg rend="capitals">är de sista ryttarna</seg>
skrittade ut genom Lundagårds norra port, fick Vibeke
bråttom. Hon var tvungen att försvinna innan Cunradus hann förbjuda
henne. Så att hon ångerfullt kunde be om lov efteråt. Det var
tillräckligt med folk i rörelse för att hon skulle lyckas, även den
här gången.</p>

<p>Den tunga porten reglades bakom följet &mdash; och henne. En av
knektarna i porten hade hört Cunradus' <emph>nej</emph>, och hade gjort en
gest av att försöka verkställa hans förbud. Men Vibeke låtsades inte
om det, och försvann i folkvimlet.</p>

<p>När följet i sakta mak svängde norrut på Bredgatan, var hon i
jämnhöjd med Tuve och kanikerna. Trummorna dånade ut budskapet att här
kommer Lunds kyrkofurste. Herr Ulf, hövitsmannen, signalerade halt,
och truppen höll in sina hästar.</p>

<p>Från Lilla Gråbrödersgatan, kom en trupp borgare med pipare och
trumslagare. Lunds borgmästare, Mathias Kannestøbere, och rådmännen
gick i täten med stadens fana. Tuve och herr Ulf steg av sina hästar,
och förde ett lågmält samtal med borgmästaren.</p>

<p>Efter en stund verkade man ha enats om tågordningen. Först red
Tuve, Ulf och kanikerna. Efter dem kom Mathias och rådmännen, därefter
Tuves ryttare och sist borgarnas fotfolk, ett brokigt sällskap
beväpnad med vad liar, hötjugor och annat de hade haft till hands.
Vibeke kunde lätt hänga med i den långsamma marschen norrut.</p>

<p>Vakterna vid Norrtull öppnade direkt, och så sakteliga strömmade
truppen ut genom porten invid S:t Olovs lilla kyrka, som låg alldeles
norr om staden. Borgarna svängde åt vänster och Tuves trupp åt höger,
så att två klungor bildades på ömse sidor om porten.</p>

<p>Mellan hoparna, mitt på vägen, stannade Tuve, Mathias Kannestøbere,
herr Ulf och några få av deras män. Framför dem väntade Carl, hans
ryttarfänika, med kungens standar och den vita
parlamentärsflaggan. Längre bort mot Klosters fälad såg man Carls
härläger. En skog av tält höll på att resas.</p>

<p>Vibeke stod och hängde på bron, tillsammans med ett dussin andra
nyfikna innifrån staden.</p>

<p>En ensam vapenlös ryttare från Carls trupp skrittade fram till
Tuve. De talade lågt med varandra, allas blickar var fästade på
dem. Alla väntade på något, ingen visste vad. Borgarna fingrade på
sina armborst. Knogarna vitnade runt lansen på mer än en av Tuves
ryttare. Och likadant var det naturligtvis i Carls trupp.</p>

<p>Tuve kastade en kort blick i riktning mot Kung Carl, och steg av sin
häst. Carl gjorde sammalunda, och så gjorde Ulf och Carls
officerare. Tuve konfererade återigen med Mathias.</p>

<p>Så nickade biskopen kort i riktning Carl. Genast började Carl
och hans stab &mdash; höga officerare &mdash; närma sig. Samtidigt gick Tuve,
hövitsmannen, några kaniker, borgmästaren och några rådmän honom till
mötes. Spänningen i leden släppte.</p>

<p>När de två sällskapen så stod inför varandra uppstod en liten
pinsam förlägenhet. Vad var finast: Att vara konung och kunna tala med
riddare och dessutom vara angriparen, eller att vara ärkebiskop
och kunna tala med Gud och dessutom att vara försvararen.</p>

<p>Kort sagt: Vem skulle ödmjuka sig och hälsa först?  Alla kände
förutsättningarna.</p>

<p>Kung Carl behärskade slätten.</p>

<p>Lunds borgare behärskade stadsvallen,
för vad den nu var värd.</p>

<p>Tuve hade ingen här. Men han hade höga murar och torn. Bakom
murarna fanns bössor och armborst, en och annan kanon samt goda
skyttar. Så länge Tuve stannade bakom sina murar, ja så länge var han
säker.</p>

<p>Tuve såg sig omkring, och var väl medveten om läget. Bannlysning
och taktiska manövrer krävde andra förutsättningar för att vara
verksamma. Han valde att knäböja inför Carl. Och efter honom gjorde
hela hans sällskap det. Carl bugade artigt.</p>

<p><q who="Carl">Vi Carl, med guds nåde, konung över Svearna och
folken i östra och västra Götaland, gör härmed veterligt att vi är
villiga att förhandla med representanter för såväl Danmarks kyrka som
för staden Lund</q>, sa kungen.</p>

<p>Tuve reste sig, och följdes av sitt folk.</p>

<p><q who="Tuve">Gott att höra Ers Majestät</q>, svarade Tuve. <q
who="Tuve">Dock känner jag inte till någon <emph>Danmarks
kyrka</emph>. Vi Tuve, av Guds nåd ärkebiskop av Lund, representerar
inget av denna världen. Vi för Guds talan icke blott i Danmark utan
även i Sverige vars primas jag är, därtill befullmäktigad av den
helige fadern i Rom</q>, fortsatte han, och log sitt mildaste
leende.</p>

<p><q who="Tuve">Däremot är vår vän här, mäster Mathias Kannestøber,
Lunds borgmästare, laglig representant för sin stad</q>, fortsatte
Tuve. Borgmästaren bugade.  <q who="Tuve">Vi är dock redo att lyssna
på vad Ers Majestät har att erbjuda</q>, avslutade nådigt Tuve sitt
tal och bugade lätt.</p>

<p>Carl stirrade på Tuve. Och teg. Brigitte Rauchfuß konstaterade
långt senare att <q who="Brigitte">... det finns lägen då en konung
kan kräva, och lägen då han måste bjuda. Inför borgarna i Hälsingborg
och Landskrona kunde Carl kräva, men i Lund var han tvungen att
bjuda. Allt annat var omöjligt med tanke på Tuves ställning, påven i
Rom och &mdash; sist men inte minst &mdash; livet efter detta.</q></p>

<p>Konungen harklade sig och återupptog sitt tal:</p>

<p><q who="Carl">Vi förmodar att den heliga allmäneliga
romersk-katolska kyrkans danska ärkestift, har behov av
resurser. Medel för att reparera sockenkyrkor, mark till nya
kloster. Och så vidare.</q></p>

<p><q who="Carl">Vad sägs om ett nytt altare till domkyrkan? Det
svenska ärkestiftet, som vi känner väl, framför ständigt sådana
önskemål till oss.</q> Carl log belåtet. Han kände att han kunde
slappna av, och att han fört in samtalet på sådan som borde passa herr
Tuve. <q>Vi har möjlighet att stå till tjänst, faktiskt, här såväl som
i Uppsala.</q> Carl nickade välvilligt mot lundabispen.</p>

<p><q who="Tuve">Ers Majestät gör mig stum. Nåväl, sådana tillskott
till ärkestiftet kommer väl dock icke utan bivillkor?</q></p>

<p><q who="Carl">Ingenting egentligen, Ers Högvördighet, eller blott
småsaker. Vi befinner ju oss i en situation där den nordiska unionens
tron är ledig, och vi har såväl svearnas som götarnas förtroende när
det gäller att göra anspråk på den. Vi vill bara att herr Tuve sätter
den danska kronan på mitt huvud när tiden är mogen.</q> Carl log och
tillade sedan med viss skärpa:</p>

<p><q who="Carl">Herr Tuve bör dock under tiden koncentrera sig på
rent kyrkliga angelägenheter.</q></p>

<p><q who="Carl">Kort sagt, vi begär inga skatter, inga råd, inga
dåd. Inte ens syndernas förlåtelse eller förböner. Blott en viss
passivitet i frågor som rör unionspolitiken. Om Ers Högvördighet går
in på en sådan uppgörelse, lovar vi att Lunds ärkestift åter kommer
att glänsa över hela norden i makt och rikedom.</q></p>

<p><q who="Tuve">Det var fagra löften, Ers Majestät.</q> svarade herr
Tuve milt. <q who="Tuve">Vi är dock blott enkla herrens tjänare, och
vi kan inte avgöra detta själva, utan måste konsultera våra
överordnade.</q> Carl spärrade upp ögonen och såg orolig ut.</p>

<p><q who="Carl">Behöver herr Tuve konsultera Rom i ärendet?</q>
undrade han. Det skulle onekligen kunna dra ut på tiden. Herr Tuve
skakade lugnande på huvudet.</p>

<p><q who="Tuve">Icke, vi har den heliga stolens uttryckliga tillåtelse att
ta upp frågor av detta slag direkt med vår herre. Däremot behöver vi
icke mindre än fem dagars betänketid. Det kan dröja lite innan svaret
kommer.</q> Tuve log, om möjligt ännu mildare.</p>

<p>Carl betraktade Tuve länge, som för att utröna om ärkebiskopen
menade allvar. Ärkebiskopen tittade oskyldigt tillbaka.</p>

<p><q who="Carl">Ers Högvördighet, Vi föreställer oss att en viktiga
fråga som denna kommer att behandlas med högsta prioritet däruppe.</q>
Han gjorde en gest uppåt, och tillade bestämt: <q who="Carl">Tre
dagar, inte en timme mer.</q></p>

<p>Dialogen som utspann sig vid det korta mötet mellan två medeltida
storpolitiker kan te sig paradoxal, men, som Brigitte Rauchfuß
påpekar:</p>

<quote><p>För att förstå det komplexa sociala spelet mellan kungen och
ärkebiskopen denna sena eftermiddag år 1452, måste man först förstå
den miljö det äger rum i. Och i synnerhet de ekonomiska och sociala
förhållandena under medeltiden.</p>

<p>Många tror att kungen var den viktigaste människan i landet
förr i tiden. Inget kan vara mer fel. Det var bönderna som var
viktigast. De såg till att folket fick mat och allt annat det behövde
för att leva.</p>

<p>Riddarna ägde de flesta bondgårdarna, och bestämde över bönderna.
Naturligtvis tog riddarna betalt för att bönderna skulle få bo på sina
gårdar. Bönderna fick arbeta hårt även på riddarnas åkrar.</p>

<p>Riddarnas mark kom från kungen, och därför bestämde han över
riddarna. Naturligtvis tog kungen betalt av riddarna. De fick hjälpa
honom att slåss. Mången god riddersman stupade för sin herre och
konung, förr i tiden. Kungarna kunde inte alls hålla sams. Det var det
tur att riddarna var duktiga att slåss. Men så tränade de ju
genom att slå sina bönder.</p>

<p>Och kungen, ja han hade fått sin makt av Gud. Därför tog Gud betalt
av kungen. Nu gjorde inte Gud det själv, naturligtvis. Prästerna
hjälpte honom. Och de tog inte betalt bara av kungen, utan av
alla.</p>

<p>Gud förstod allt fult människorna sagt och tänkt. Han såg allt dumt
de gjort. Alla var tvungna att be om förlåtelse, annars skulle de
brinna för evigt i helvetet. Förr i tiden kunde människorna inte
själva be Gud om förlåtelse på svenska eller danska. Alla behövde
därför hjälp av prästerna som kunde sjunga för Gud, och tala med honom
på latin. Därför var prästerna näst viktigast, efter bönderna.</p>

<p>Kungen ville inte brinna i helvetet. Därför var inte ens han
viktigare än prästerna. Kungen hade makt, slott och riddare
som hjälpte honom. Allt detta hade han fått av Gud. Eftersom han
var den som fått mest av Gud, så måste han också betala mest till
prästerna.</p></quote>

  </div2>

<!--

$Id: kapitel-05.xml,v 1.6 2003/04/28 20:30:28 siglun Exp $
$Log: kapitel-05.xml,v $
Revision 1.6  2003/04/28 20:30:28  siglun
Några få slagfel

Revision 1.5  2003/01/19 20:36:29  siglun
Plockat bort alla tyskar ur svenska hären. Rättat en massa korrekturfel.

Revision 1.4  2002/07/03 15:36:21  siglun
Bytt namn på Jasmine Rauchfuss, till Brigitte. I konsekvensens namn
heter nu mor Anna helt enkelt mor Brigide

Revision 1.3  2002/06/19 13:37:37  siglun
Rättningar och buggfixar

Revision 1.2  2002/02/03 21:58:22  siglun
Ersatt styckena med '*' med riktiga div2

Revision 1.1  2001/11/19 18:56:11  siglun
Initial revision


_______________________________________________________________________
Revision 1.5  2001/11/05 08:03:16  siglun
Kortat kapitel 1 något, för att få en bättre och mer koncentrerad början.
Gjort dialogen mera konsekvent.

Revision 1.4  2001/10/07 16:47:28  siglun
Diverse språkliga och andra ändringar.

Revision 1.3  2001/07/20 15:51:41  siglun
reformattering efter införande av .initial.
smärre fixar

Revision 1.2  2001/07/14 20:54:45  siglun
Fört till text hämtad från kapitel 1

Revision 1.1  2001/07/12 14:57:22  siglun
Initial revision


-->

</div1>

