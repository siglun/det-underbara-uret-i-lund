<?xml version="1.0" encoding="ISO-8859-1"?> 
<div1 type="chapter" n="1">

<head>Kapitel 1</head>

  <div2 n="1">

     <p rend="noindent"><seg rend="dropcap">K</seg><seg
      rend="capitals">ung Carl beordrade</seg> hären att slå läger, och
      skickade ut folk att skaffa in mat och dryck. Hästar och oxar
      &mdash; härens rid- och dragdjur &mdash; vattnades i dammarna
      utanför Allhelgonaklostret norr om Lund. För ovanlighetens skull
      hade det varit en sträng vinter det här året. Men nu hade
      landskapet tinat upp, och den skånska vintern var mild, som den
      oftast är. Det gick faktiskt att, årstiden till trots, hitta
      åtminstone magert bete för härens djur, och djuren behövde inte
      stallas.</p>

     <p>Det var faktiskt idealiska förhållanden. Det var fortfarande
      issörja i sundet, som därför inte var farbart. Skåningarna kunde
      inte förvänta sig försträrkningar från Själland på länge än.
      Den svenska härens huvudstyrka hade gått över gränsen söder om
      Markaryd; andra avdelningar hade gått in i Skåne via Halland och
      Blekinge. Trupperna hade återsamlats vid Herrevads kloster och
      marscherat västerut. Kung Carl belägrade och brände
      Hälsingborg.</p>

     <p>Därefter var det Landskrona. Borgarna dagtingade, visa av
      erfarenheterna från Hälsingborg. Härifrån sände kungen bud till
      både ärkebiskopen i Lund, och de viktigaste stormännen, där han
      bad dem komma till Landskrona för att göra gemensam sak med
      Landskrona och lägga ner vapnen. Men vare sig herr Tuve eller de
      Skånska adelsmännen hade torts komma. Så nu var han här, för att
      antingen se Tuve krypa eller för att låta vapnen tala.</p>

     <p>Skånska slätten var idealisk för fälttåg. Det fanns gott om
      bönder som fick stå till tjänst med både hö, säd och kött. Inte
      behövde väl bönderna något hö, deras djur hamnade ju i den
      svenska härens köttgrytor. Hade de inte några djur, kunde de ju
      inte plöja, och då behövde bönderna inte heller något utsäde.
      Det fick bli till bröd för Carls knektar. Nästa vinter skulle
      bli brödlös för Skånes bönder.</p>

     <p>Carl slog sig ner vid bordet i sitt tält och begrundade
      läget. Så här långt hade fälttåget varit en framgång. Åtskilliga
      stormän hade tagit till harvärjan och flytt. Den svenska hären
      hade grundligt plundrat och åtskilliga slott och borgar.  Så
      hade det även gått för de städer där borgerskapet satt sig på
      tvären.</p>

     <p>Nu var det lundabispens tur. Carl reste sig och gick utanför
      tältet. Lutande sig mot flaggstången, betraktade han tankfullt
      stadsvallen.</p>

     <p>Staden Lund skulle han kunna ta med ena handen
      bakbunden. Vallen var kringränd av ett blött, gyttjigt
      dike. Även om vattenståndet var högt nu i vårvintertider, kunde
      en högväxt knekt lätt vada över utan att ens bli blöt om
      kjortelkanten. Portarna skyddades av torn, men de imponerade
      inte heller på Carl. Lundaborna skulle säkert bemanna sina
      vallar. Men de var samma patrask som det han mött i de andra
      skånska städerna.  Nej, problemet fanns inne i staden. Det
      problemet hade två sidor: Den första var Tuve. Carl tog upp ett
      papper och läste:</p>

     <quote><p TEIform="p">Den högst vördnadsvärde
      fadern och herren i Kristus, herr Tuve, av Guds nåd ärkebiskop
      av Lund, magister i de fria konsterna, doktor i den heliga
      teologin, Sveriges Primas och den apostoliska stolens
      legat.</p></quote>

     <p rend="noindent">Carl liksom spottade fram orden <q who="Kung
      Carl">Sveriges Primas</q>.  Påven i Rom &mdash; den apostoliska
      stolen &mdash; höll envist fast vid att Lunds biskop var lite
      finare än han i Uppsala. Ett ställningstagande som var helt
      obegripligt för en svensk kung. Lika obegripligt som kyrkans
      krav på oberoende från kungamakten.</p>

     <p><figure entity="Lund"><head>Lund sett litet grand från
      nordöst. Ungefär så här såg staden ut på 1600-talet, men folket
      i Lund hade då ännu inte märkt att medeltiden var slut.
      Förmodligen såg det nästan likadant ut ungeför
      1450</head></figure></p>

     <p>Problemets andra sida kunde man skymta mellan husen i staden.
      Höga krenelerade murar, porttorn och innaför dem stora befästa
      byggnader.</p>

     <p>Lundagård &mdash; <emph>Curia Lundensis</emph> &mdash;
      ärkebiskopens borg. Dess murar försvarades av väl tränade och
      betalda knektar.</p>

     <p><q who="Kung Carl">Satans klerker</q>, svor Carl tyst för sig
      själv.</p>

     <p>Och inte brydde det honom att Gud hörde.</p>

     <p><q who="En officer">Ers majestät?</q> En officer hade hört
      mumlet, men inte uppfattat budskapet.</p>

     <p><q who="Kung Carl">Jag sa: Gör klar en fänika tunga
      ryttare. Med kungens standar, parlamentärsflagg, pukor och trumpetar,
      allt till häst! Och, sadla min häst!</q></p>

  </div2>
  <div2 n="2">

    <p rend="noindent">Vibeke suckade tungt medan hon gick uppför
     trappan i S:t Laurentius' (Lunds domkyrkas) södra torn. Hela
     staden var annorlunda; liksom avvaktande inför detta
     skrämmande. Luften var tät av en blandning av förtvivlan, skräck
     och spänning. Mycket folk samlades på Lundagård, och kring
     domkyrkan. Knektar, präster och munkar. Mitt i allt detta hemska,
     och spännande, levde Vibeke sitt vardagsliv.</p>

    <p>Aldrig fick hon vara med när det hände något. Bara slita och
     släpa i bakstugan hela dagen. Och nu bakades det mer än någonsin,
     eftersom det fanns mer folk i borgen än Vibeke någonsin varit med
     om.</p>

    <p>Efter dagens bak skulle hon prompt gå och läsa för broder
     Konrad. Vibeke var säker på att, om så Apokalypsens ryttare red
     genom staden, eller om det tusenåra lyckoriket upprättats på
     jorden, så skulle munken ändå ha propsat på att hon skulle läsa
     sitt latin. Cunradus Dasypodius, som munkarna och prästerna
     kallade honom, hade envist försökt övertyga henne om värdet av
     boklig bildning.</p>

    <p>Först hade hon undrat varför just hon skulle behöva arbeta
     längre än alla andra småpigor. Ingen av de andra behövde lära sig
     läsa och skriva. Än mindre behövde de andra räknelära, teologi,
     biblisk historia, filosofi och latin. Broder Konrad tyckte att
     hon skulle viga sig till Jesus, ruttna i S:t Peters
     kloster.</p>

    <p>Först hade läsningen varit en plåga, men med tiden hade den
     blivit till glädje. Varje dag gick folket i bakstugan upp flera
     timmar före alla för att Lundagårds folk skulle få färskt
     bröd. Under den långa arbetsdagen såg hon fram emot timmen med
     Cunradus. När så den var över, kunde Vibeke krypa ihop i något
     hörn hörn av biblioteket och läsa någon av alla de spännande
     böcker broder Konrad stack till henne.</p>

    <p>Innan hon gick till honom måste hon alltid läsa tiden. Därför
     stod hon här, framför det stora och märkliga uret i S:t
     Laurentius &mdash; Lunds domkyrka. Man kunde läsa klocktavlan från
     en öppning på framsidan av kyrkan. Men för att läsa
     kalendertavlan var man tvungen att gå upp till uret. Hon skrev
     ner dagens datum och helgon, månens fas och planeternas läge.</p>

    <p><q who="Vibeke">Vi skriver i dag lördagen den 12 februari
     1452</q>, muttrade hon. <q who="Vibeke">Det blir fullmåne i
     natt.</q> Vibeke hade anat att hon fått den här uppgiften, för
     att hon skulle bli medveten om tiden. För att hon själv skulle
     lära sig att hitta rätt sidor i bönboken. Broder Cunradus hade
     allt nog det här klart för sig henne förutan.</p>

    <p>Vibeke stod där och tittade på träskulpturerna.  Kronos, tidens
     gud, den lilla trägubben som med sin pekpinne visade dagens datum
     på kalendertavlan.  Hon hade stått här nästan varje dag sedan hon
     lärt sig läsa latin, men...  inte hade hon kommit sig för att
     studera honom.  Han log visst lite.  Oj, vad händer?
     Kalendertavlan blev otydlig.  Den började snurra, fortare och
     fortare.</p>

    <p>Kronos kom emot henne och hälsade höviskt, som om hon varit en
     jungfru av ädel börd. Hon neg tillbaka så vackert hon kunde. Han
     kom närmare henne, och medan han gjorde det, slätades dragen i
     hans ansikte ut. Sedan var det som hans ben inte bar honom. Han
     föll framstupa, över henne.</p>

    <p>Själv föll hon då baklänges. Hon kände den varma tyngden av
     hans kropp mot sin, där hon låg raklång på rygg på det kalla
     stengolvet. Varm men tung och livlös. Kroppen luktade
     annorlunda. Naturligtvis luktade den människa, men inte lukten av
     ett hårt dagsverke. Men inte heller den starka blandningen av
     parfym och kropp som omgav fint folk.</p>

    <p>Det var en yngling som lösgjort sig ur Kronos. Gossen levde.
     Hon kände hur han andades. Trädgubben stod nu på sin vanliga
     plats. Möjligen föreföll han ännu mer nöjd med sig själv än
     vanligt. Ynglingen rörde lite på sig.</p>

    <p><q who="Peder">Förlåt, jag vet inte vad som hände. Måste ha
     svimmat och slagit i huvudet</q>, sa han, och började kravla sig
     upp på alla fyra. <q who="Peder">Aj! Mitt huvud.</q> Han log
     snett.  Vibeke förstod hans språk. Det lät lite som svenska, men
     ändå inte. Hon satte sig själv upp.</p>

    <p><q who="Peder">Det var inte så farligt för mig. Slog inte i
     huvudet.</q> svarade hon, och reste sig sakta. Hon samlade ihop
     sina skrivdon, och sin pergamentsremsa. Där låg en vackert röd
     stickad mössa med texten <emph>INTERSPORT</emph>. Hon plockade
     upp den också. Först såg hon mössan, sedan på honom. Hon kände
     sig lite blyg.</p>

    <p><q who="Vibeke">Jag heter Vibeke.</q> Hon närmade sig honom
     försiktigt, och såg honom i ansiktet. <q who="Vibeke">Du har
     visst fått både bula och blåtira.  Är den här din?</q> Hon
     sträckte fram mössan.</p>

    <p><q who="Peder">Ja. Tack så mycket</q>, sa Peder och tog emot
     mössan.  <q who="Peder">Det gör inte så ont längre, jag klarar
     mig. Förresten så heter jag Peder.</q></p>

    <p>Den här pojken såg annorlunda ut. Främmande kläder. Vibeke
     kände sig osäker i hans närvaro, och säkert väntade broder
     Cunradus redan. Hon måste gå nu.</p>

    <p><q who="Peder">Vi ses, kanske. Hejdå!</q> sa hon, och sprang så
     på lätta fötter ner för trappan, och ut ur kyrkan.</p>

  </div2>

  <div2 n="3">

    <p rend="noindent">Broder Konrad, Cunradus Dasypodius, tiggarmunk
     i gråbrödernas orden &mdash; franciskanerna, lutade sig över
     bokföringen. Skrivarstugan, Lundagårds scriptorium, användes mer
     för administration än för lärda studier eller kopiering av böcker
     eller heliga urkunder. Broder Cunradus undrade om något verk av
     vikt någonsin författats här.</p>

    <p>Cunradus var astronomus, kunnig i naturfilosofi, astrologi,
     celest mekanik, geometri, algebra och aritmetik. Han kom till
     Lund i samband med att franciskanerna anlade sitt universitet
     &mdash; <emph>Studium generale</emph> &mdash; i Lund efter
     generalkapitlets godkännande 14 år tidigare. Cunradus undrade
     ofta vad han som astronomus hade här att göra, när studiosi bara
     kunde nå baccalaureusgraden i teologi.</p>

    <p>Lund var inte nödvändigt för Cunradus, men Cunradus var
     nödvändig för Lund. Han hade gjort sig oumbärlig både i sitt
     kloster, och här i borgen. Tuve ersatte klostret frikostligt för
     hans arbete.</p>

    <p><q who="Broder Konrad">Just ett snyggt arbete för en
     astronomus!</q> tänkte Cunradus, och fyllde ytterligare en rad i
     Tuves tjocka räkenskapsbok.  Brodern la handen mot bröstet och
     kände på sitt astrolabium, som han bar runt halsen i en tung
     kedja av mässing under sin munkkåpa.  Ett av de få glädjeämnena
     för honom var att underhålla det astronomiska uret.  Det var ett
     mycket vackert arbete från förra seklet.  Nästan all vår kunskap
     om världsalltet och himlakropparnas rörelser fanns förkropsligad
     i dess mekanik.</p>

    <p>Vissa fördelar hade placeringen dock. Inkvisitionen var långt
     borta. Få här kände igen en kättersk tanke, och de som gjorde det
     brydda sig inte. Cunradus kände sig ganska säker på att inte
     behöva gå samma väg som hans ordensbröder Roger Bacon och William
     Ockham gått tidigare. Båda hade råkat illa ut, även om ingen av
     dem hade behövt gå hela vägen till bålet.</p>

    <p>Plötsligt ljöd en trumpetsignal och trumvirvlar utifrån
     borggården. Kommandorop och ljud av springande fötter ekade
     därutanför. Något hade fått Tuves svenner på fötter, och Konrads
     nyfikenhet drev ut även honom.</p>

    <p>Ute på borggården möttes han av en stor oreda. Tjänstefolket
     höll sig undan &mdash; tryckte sig mot husväggar. Böss- och
     armborstskyttar besatte murar och torn. Mitt i oredan steg Tuve
     till häst i full ornat. Jämte honom satt herr Ulf &mdash;
     Lundagårds hövitsman &mdash; på en kraftig stridshingst, och tre
     av domkapitlets kaniker, också de till häst.</p>

    <p>Till denna lilla grupp anslöt sig nu ryttare i tung
     rustning. När truppen var komplett, ljöd trumpeten igen, och
     truppen formerade sig för avmarsch. De red alla, två och två, ut
     genom norra porten. Broder Konrad kände hur en hand sökte hans,
     och han vände sig om. Bredvid honom stod hans lilla skyddsling,
     Vibeke.</p>

    <p>Munken nickade till flickebarnet. Tiden hade gått, och hon höll
     på att mogna till kvinna. Men för Cunradus skulle hon alltid
     förbli det lilla hittebarn, som tagits om hand här ungefär
     samtidigt med att Cunradus anslöt sig till Lunds
     gråbrödrakloster.  Nu tjänade Vibeke som piga i bispens
     bakstuga.</p>

    <p>Broder Cunradus hade tidigt fattat tycke för det intelligenta
     och vackra barnet, och undervisade det i läsning och
     skrivning. Hon hade gott huvud, till och med latinet klarade hon
     väl. Bättre än mången djäkne på Katedralskolan. Och hennes
     sångröst klingade rent som silver. Han tänkte sig en framtid för
     henne bland systrarna i S:t Peters. Det gick nu inte att skicka
     kvinnor till goda universitet, som de i Paris och Bologna. Även
     om Vibeke förtjänade det. Detta var något som bekymrade broder
     Konrad.</p>

    <p><q who="Vibeke">Det är Carl Knutsson som är här, och vill
     parlamentera</q>, viskade hon.</p>

    <p>Under de senaste dagarna hade oroligheterna i Skåne märkts mer
     än vanligt. Vid alla tider på dygnet hade kurirer till häst sänts
     iväg, och kommit tillbaka. Tuve hade dragit in trupper från andra
     borgar. Broder Konrad hade inte sett så mycket soldater i
     Lundagård under sin tid där. Förmodligen stod Ivöhus, Åhus och
     Borgeby nu nästan utan försvar. Tuve hade uppenbarligen bestämt
     sig för att bara försvara Lundagård och naturligtvis hans
     starkaste fäste, Hammershus på Lundabispens egen ö, Bornholm. Om
     nu Hammershus behövde något annat försvar än issöra vid den här
     tiden av året.</p>

    <p>Vibeke släppte sin beskyddares hand.</p>

    <p><q who="Vibeke">Vi ses. Jag måste få se vad som händer</q>,
     viskade hon. Vips var hon som uppslukad av folkvimlet.</p>

    <p><q who="Broder Konrad"><emph>Nej!</emph></q> skrek Konrad. Fast
     för sent. Som vanligt. Hal som en ål, och snabb som en vessla var
     hon. Och alltid ville hon vara i händelsernas centrum.  Och
     nästan alltid frågade hon om lov efteråt.</p>

    <p>Ett gott hjärta hade hon, och en förmåga att klara sig. Men nu
     i dessa tider. Konrad skakade på huvudet. Staden vimlade av
     knektar och lyckosökare, och en ung vacker flicka var lovligt
     byte för många av dem. Munken rös vid tanken, suckade och
     återvände till sitt arbete.</p>

  </div2>


<!--

$Id: kapitel-01.xml,v 1.9 2003/05/20 19:21:34 siglun Exp $

$Log: kapitel-01.xml,v $
Revision 1.9  2003/05/20 19:21:34  siglun
Kosmetisk ändring

Revision 1.8  2003/04/28 19:58:40  siglun
Mest språkliga förändringar. Det som återstår är att flytta Carl
Knutssons läger till Uppåkra.

Revision 1.7  2003/01/19 20:36:29  siglun
Plockat bort alla tyskar ur svenska hären. Rättat en massa korrekturfel.

Revision 1.6  2002/07/11 13:58:39  siglun
Kosmetik

Revision 1.5  2002/06/20 19:51:49  siglun
Fixat ortnamn

Revision 1.4  2002/06/19 13:37:37  siglun
Rättningar och buggfixar

Revision 1.3  2002/02/03 21:58:22  siglun
Ersatt styckena med '*' med riktiga div2

Revision 1.2  2001/11/17 16:13:03  siglun
Multipla bindestreck inte tillåtna inom en kommentar :-)

Revision 1.1  2001/11/17 16:10:02  siglun
Initial revision

_______________________________________________________________________

Log: kapitel-01.html,v
Revision 1.12  2001/11/05 08:03:16  siglun
Kortat kapitel 1 något, för att få en bättre och mer koncentrerad början.
Gjort dialogen mera konsekvent.

Revision 1.11  2001/10/07 16:47:28  siglun
Diverse språkliga och andra ändringar.

Revision 1.10  2001/07/20 15:51:41  siglun
reformattering efter införande av .initial.
smärre fixar

Revision 1.9  2001/07/14 20:54:45  siglun
Tagit bort vissa "barnsliga" delar.

Revision 1.8  2001/07/09 09:50:13  siglun
Bytt namn på Petra. Hon heter nu Vibeke. Ändrat
ordningen på vissa stycken så att vi träffar
Vibeke innan Cunradus, men efter Carl.

Revision 1.7  2001/07/08 16:01:29  siglun
Lagt till en person, Petra, till persongalleriet.
Cunradus skyddsling.

Revision 1.6  2001/07/05 15:57:51  siglun
Enkla korrigeringar

Revision 1.5  2001/06/23 15:04:54  siglun
Infört Cunradus Dasypodius

Revision 1.4  2001/06/21 08:05:07  siglun
Språkliga förbättringar, mest.

Revision 1.3  2001/06/20 11:25:17  siglun
Låtit Carl slå läger norr om Lund, invid
Allhelgonaklostret.

Revision 1.2  2001/06/19 10:28:08  siglun
Fått mera flyt i början, och rättat
andra fel.

Revision 1.1  2001/06/19 09:02:00  siglun
Initial revision

-->

</div1>
