<?xml version="1.0" encoding="ISO-8859-1"?> 
<div1 n="3">
  <head>Kapitel 3</head>
  <div2 n="1">
  <p rend="noindent"><seg rend="dropcap">D</seg><seg
rend="capitals">et var lång kö</seg> inne på Café Lundagård. Peder
ställde sig snällt sist för att vänta på sin tur. Det är ett
intressant fenomen, ju längre kö, desto längre beställningar. Det var
många unga som ville fira ledigheten med att frossa på bakelser, varm
choklad och annat gott.</p>

<p><q who="Brigitte">Hallå där, dig känner jag igen!</q></p>

<p>Peder ryckte till och vände sig om. Bakom honom stod astrofysikern
Brigitte och log så där med hela ansiktet.</p>

<p><q who="Peder">Hej</q>, svarade Peder lite tveksamt, medan hjärtat slog
en kullerbytta i bröstet på honom.</p>

<p><q who="Brigitte">Vad vill du ha? Sök upp ett bord
någonstans, så fixar jag fika.</q></p>

<p><q who="Peder">Varm choklad med vispgrädde och en ostfralla</q>,
lyckades Peder stamma fram, medan han lämnade kön för att söka upp ett
ledigt bord. Nu var detta inte helt lätt, alla bord tycktes vara
upptagna av folk som inte ville ge upp sina positioner så lätt. Till
slut var det en grupp som bestämde sig för att lämna den mysiga värmen
i det inre rummet. Peder dök ner som en hök. Hängde sin jacka på en
stol och satte sig.</p>

<p>En stund senare kom Brigitte och satte en bricka med två ciabattas
med ost och grön paprika framför honom. När hon lagt sin vinterkappa
över en ledig stol och satt sig på en annan, kom servitrisen med deras
drycker.</p>

<p><q who="Brigitte">Så du var inte intresserad av medeltida
romansk skulptur och ornamentik?</q> undrade Brigitte med ett flin.</p>

<p><q who="Peder">Jag bara orkade inte mera</q>, suckade Peder, och
undrade stillsamt om han gjort fel. Måste alla vara intresserad av
träskulptur och helgon?</p>

<p><q who="Brigitte">Det är faktiskt både intressant och lärorikt, och
där finns mycket att se. Och domkyrkan har många hemligheter,</q> sa
Brigitte.  Peder nickade. <q who="Brigitte">Fler hemligheter än vad de
flesta inser,</q> fortsatte hon. <q who="Brigitte">Men som du nog
förstår har jag sett allt det där, och hört alla historierna många
gånger.</q></p>

<p>Peder försökte utan framgång tycka om konsthistoria.</p>

<p><q who="Brigitte">Och vem är du då?</q> undrade Brigitte på
sin lustiga brytning.</p>

<p><q who="Peder">Peder...</q> sa Peder, tvekande. <q>Och du heter
Brigitte, och nånting vad det nu var.</q></p>

<p><q who="Brigitte"><emph>Rauchfuß</emph>. Jag har både tyskt
och franskt påbrå. Kommer från Strasbourg. I Alsace.</q></p>

<p><q who="Peder">Jaha.</q></p>

<p><q who="Brigitte">Jo, jag kom hit för att doktorera i
astrofysik. Har bott här tre år nu.</q></p>

<p><q who="Peder">Du får förlåta mig, Brigitte. Jag har ingen som helst
aning om vad astrofysik handlar om, och varför det är så
intressant.</q></p>

<p><q who="Peder">... och framför allt förstår jag inte varför du, som
astrofysiker, guidar i domkyrkan.</q> Brigitte bara log. En smula
moderligt, vilket retade Peder.</p>

<p><q who="Peder">Får jag?</q> sa Peder, för att byta ämne, och tog
Brigittes halssmycke i handen. Det såg ut lite som en urtavla, men var
fyllt med siffror och symboler.</p>

<p><q who="Brigitte">Ett <emph>astrolabium</emph>. Ett
astronomiskt instrument.  Omodernt nu eftersom vi använder datorer för
alla våra beräkningar. Men jag tycker att det är så vackert. Jag
<emph>har</emph> faktiskt använt det. Annars är det mest astrologer
som hår sådana nuförtiden. Imponerar på fåkunniga.</q></p>

<p>De åt och drack under tystnad. Peders hjärna vevade på för
högvarv. Allt om stjärnor och planeter han hört verkade som bortblåst,
och tystnaden kändes en smula pinsam.</p>

<p><q who="Peder">Rauchfuß. Rauch som i rök, Fuß som i fot?
<emph>Rökfot?</emph> Lite underligt efternamn. Fast det kanske är
vanligt i Strasbourg.</q> Peder ångrade sig med detsamma. Det där lät
inte bra. Han bet sig i läppen och rodnade.</p>

<p><q who="Brigitte">Nej inte
Rökfot. <emph>Ludenfot!</emph></q> Brigitte fnittrade och betraktade
Peder, som satt och skruvade sig.</p>

<p>Så bestämde han sig.  Peder sparkade av sig sina vinterkängor, drog
av en strumpa och pekade på sin bara fot.</p>

<p>Först stirrade Brigitte på foten, sedan på Peder. Sedan på foten
igen. Då kom skrattet. Ett porlande vattenfall som bröt en
fördämning. Hon böjde sig ner och knöt upp sin ena sko, och drog av
den och strumpan.</p>

<p><q who="Brigitte">Håriga fötter är inte drömmen för en tjej
så jag rakar dem. Men om du tittar noga ser du stubben.</q></p>

  </div2>
  <div2 n="2">

<p rend="noindent">Brigitte beställde in mer kaffe åt sig själv, och
varm choklad åt Peder. När dryckerna leverats satt de tysta en stund
och betraltade varandra. Isen var bruten. Det var mer än tio år
dem emellan, men de hade en gemensam hemlighet.</p>

<p><q who="Brigitte">Det var så att när jag var färdig med
mina studier i matematik, astronomi och teoretisk fysik i Strasbourg
så visste jag inte riktigt vad jag ville göra sedan.</q></p>

<p><q who="Brigitte">För att få mera tid att tänka tog jag en
kurs i filosofi och vetenskapernas historia. Det var spännande, och av
en ren slump kom jag att läsa om en fransiskanermunk och astronom,
Cunradus Dasypodius, som var verksam här i Lund på 1400-talet. Så jag
bestämde mig för att resa hit och titta på staden. Här träffade jag på
uret, och astronomerna. Så blev det som det blev.</q></p>

<p><q who="Brigitte">Cunradus Dasypodius, alias Konrad
Rauchfuß, alias Conrad Ludenfot. Du kan förstå att denne man väckte
mitt intresse. Han visade sig vara utomordentligt intressant.</q>
Brigitte log och smuttade på sitt kaffe.</p>

<p><q who="Brigitte">Allra helst som det bodde en annan
astronom i Strasbourg hundra år senare med samma namn. Båda ägnade sig
åt att utforska tiden, ur alla aspekter.</q></p>

<p><q who="Peder">Precis som du?</q></p>

<p><q who="Brigitte">Precis som jag!</q> Brigitte nickade
ivrigt. Hårsvallet föll ner i ögonen vilket fick henne att knycka med
huvudet. <q who="Brigitte">Jag intresserar mig för tiden både
i konstarterna och i naturvetenskapen. Fast kvantfysik och
relativitets- och fältteori är väl inget för trettonåringar.</q></p>

<p><q who="Peder">Jag är <emph>fjorton</emph>!</q> Peder bet sig i
läppen. Så sa sexåringar. Om Brigitte tog notis om detta lite barnsliga
utrop tog visade hon det inte nu. I sina memoarer skriver hon
emellertid:</p>

<p><q who="Brigitte">Peder Nielsen var en synnerligen vacker
yngling. En svärmorsdröm, helt enkelt. Varje hjärta i bröstet på en
moder till en dotter skulle klappa varmare i mötet med honom.</q></p>

<p><q who="Brigitte">Sedan <emph>big bang</emph> har universum
expanderat &mdash; växt. I själva big bang var universum oändligt
litet och oändligt hett. Sedan har alla avstånd ökat och temperaturen
sjunkit</q>, fortsatte Brigitte, som inget hade hänt.</p>

<p><q who="Peder">Vad fanns <emph>innan</emph> big bang?</q></p>

<p><q who="Brigitte">Den frågan, Peder, är fel ställd. Tiden
skapades i skapelseögonblicket, och det finns inget innan. Detta är
viktigaste punkten där modern fysik och medeltida teologi är
överens. Redan S:t Augustinus gjorde klart det finns inget
innan. Däremot är evig pånyttfödelse fysiskt möjligt. Det vill säga,
universums historia skulle kunna vara en evig följd big bangs och 'big
crunches', när universum återigen drar ihop sig till en oändligt
liten, oändligt het punkt. Följd av en ny big bang.</q></p>

<p>Brigitte tömde sitt kaffe i en stor klunk.</p>

<p><q who="Brigitte">Pånyttfödelse eller cykliska förlopp ser
vi överallt i samhället och naturen</q>, konstaterade Brigitte
nyktert. <q who="Brigitte">Månens faser, menstruationscykeln,
årstidsväxlingar och födsel, liv och död.</q></p>

<p>Samtalet, löpte fritt. Från cykler och pånyttfödelse till
rymdfärder och tidsresor.</p>

<p><q who="Peder">Brigitte, vad kan man egentligen göra med ett
astrolabium?</q></p>

<p><q who="Brigitte">Mycket. Bland annat du kan, för en given
plats och tidpunkt beräkna månens faser och planeternas
positioner.</q> Brigitte blev riktigt ivrig.</p>

<p><q who="Peder">Hur stod månen den 12 februari 1452?</q></p>

<p>Astrofysikern visade hur man ställde in instrumentet, och hur man
avläste svaret.</p>

<p><q who="Brigitte">Det var fullmåne. Jupiter var
morgonstjärna och venus aftonstjärna. Men ... oj, vad tiden går...</q>
Brigitte titta på sin klocka. <q who="Brigitte">Jag måste dra
nu.</q> Hon klottrade lite på baksidan av servetten, och lämnade den
till Peder. <q who="Brigitte">Här har du mitt
telefonnummer.</q> Brigitte drog på sig sin sko, och sin
vinterkappa. Ur sin ryggsäck plockade hon en anteckningsbock och
öppnade den.</p>

<p><q who="Brigitte">Skriv ditt telefonnummer här, är du
snäll!</q> Peder klottrade villigt ner numret till sin mobil i
Brigittes svarta vaxduksbok.</p>

<p><q who="Brigitte">Tack ska du ha, och må väl!</q> sa
hon.</p>

<p><q who="Peder">Detsamma... och tack för fika och pratstund</q>,
svarade Peder. Brigitte vinkade och gick utan att vända sig om. Peder
vinkade tillbaka. Handen knöt han kring servetten så att knogarna
vitnade.</p>

  </div2>
  <div2 n="3">

<p rend="noindent">Peder drog på sig sina ytterkläder, och lämnade
värmen och mysljuset för den kletiga, gråa och fuktdrypande
Lundavintern. Lundagårds almar och lindar sträckte sina grenar mot
molnen, som helt dolde kvällshimlen. Han gick över gatan, sneddade
genom parken mot domkyrkan. Om han nu inte visste hur det var med
månen, så var det bara att titta på den lilla kulan på urets
månvisare.</p>

<p>Genom diset såg han Brigittes rygg, när hon hastade genom parken i
riktning mot kyrkan där hon försvann genom porten.</p>

<p>Trädens kronor når aldrig himlen och deras grenar vet inget om
stjärnorna. Men deras rötter känner väl Lundagårds murar. De sträcker
sig djupt. På jakt efter näring trevar de sig fram över ruinerna.
Suset i grenarna lockade liksom lockade och pockade. De vinkade
välkomnande till honom. Ville han veta vad träden visste?</p>

<p>Peder följde Brigitte i riktning mot kyrkan. Porten var fortfarande
olåst, och Peder stod snart framför uret. Av den underbara fysikern
syntes intet. Däremot visade uret Fullmåne &mdash; nu också. Blicken
vandrade längs kalendertavlan.  Där, den 12 februari 1452. Det var en
lördag. Så tittade han på Kronos, tidens gud. En glad liten trägubbe,
som står där och visar dagens datum med en pekpinne. Han log vänligt
mot Peder med hela sitt skrynkliga gubbansikte. Och tecknade till
honom att komma närmare.</p>

<p>Så plötsligt... Kalendertavlan blev suddig, och började
snurra. Peder tog ett steg mot Kronos, som stod där med ryggen mot ett
fönster. Peder bugade artigt mot honom. Kronos drag slätades ut, och
blev mer kvinnliga. Kronos neg.</p>

<p>Det svartnade för ögonen, och han föll framåt, mot något mjukt,
varmt. Det mjuka varma tog emot honom. De föll handlöst. Han slog
huvudet i golvet, och snart låg han där ovanpå det varma.</p>

<p>Smärtan i ansiktet och huvudet blandades med en känsla av vällust
inför det mjuka. Han kravlade sig upp till sittande. Stengolvet var
ordentligt kallt. Långt borta hördes en trumpetsignal och
trumvirvlar.</p>

  </div2>
  <div2 n="4">

<p rend="noindent">Om denna nyckelhändelse i de bådas liv skriver
Brigitte Rauchfuß fyrtio år senare i sina memoarer:</p>

<quote><p>För de flesta människor är livet inget
annat än en kedja av händelser. Varje händelse motsvaras av en sträcka
i det krökta rummet, tidsrummet. Oftast korrelerar deras ordning med
tidpunkten när de inträffade. Men detta är inte nödvändigt. Många
människors livstrådar vävs samman i en komplex väv i det krökta
tidsrummet.</p>

<p>Nu i efterhand inser jag att det var omoraliskt att jag släppte lös
Peder Nielsen i Lunds stad efter att ha initaliserat honom och uret
med mitt astrolabium.  Konsekvensen var att viktiga händelser i hans
ungdom, faktiskt kom att äga rum innan hans födelse. Händelser som senare
skulle bli avgörande för hela hans liv.</p>

<p>Det var själviskt, och måhända oklokt. Och jag gjorde det, inte som
vetenskapsman, utan som människa och kvinna och mor. Även om min dotter
ännu inte var född.</p></quote>

  </div2>

<!--

$Id: kapitel-03.xml,v 1.8 2003/04/28 20:15:40 siglun Exp $
$Log: kapitel-03.xml,v $
Revision 1.8  2003/04/28 20:15:40  siglun
Språkliga ändringar. Mest.

Revision 1.7  2003/04/26 18:56:35  siglun
Rättat kronologin. (Lördagen den 12 februari 1452)

Revision 1.6  2003/01/19 20:36:29  siglun
Plockat bort alla tyskar ur svenska hären. Rättat en massa korrekturfel.

Revision 1.5  2002/07/11 13:58:39  siglun
Kosmetik

Revision 1.4  2002/07/03 15:36:21  siglun
Bytt namn på Jasmine Rauchfuss, till Brigitte. I konsekvensens namn
heter nu mor Anna helt enkelt mor Brigide

Revision 1.3  2002/06/19 13:37:37  siglun
Rättningar och buggfixar

Revision 1.2  2002/02/03 21:58:22  siglun
Ersatt styckena med '*' med riktiga div2

Revision 1.1  2001/11/19 17:51:51  siglun
Initial revision

________________________________________________________________________
Log: kapitel-03.html,v
Revision 1.8  2001/11/05 08:03:16  siglun
Kortat kapitel 1 något, för att få en bättre och mer koncentrerad början.
Gjort dialogen mera konsekvent.

Revision 1.7  2001/10/07 16:47:28  siglun
Diverse språkliga och andra ändringar.

Revision 1.6  2001/07/20 15:51:41  siglun
reformattering efter införande av .initial.
smärre fixar

Revision 1.5  2001/07/14 20:54:45  siglun
Tagit bort vissa "barnsliga" delar.

Revision 1.4  2001/07/10 09:16:56  siglun
Fixat tidsresan.

Revision 1.3  2001/07/08 16:01:29  siglun
Låter Peder besöka domkyrkan efter mötet på tu man
hand med Jasmine på Café Lundagård.

Revision 1.2  2001/07/05 15:57:51  siglun
Flyttat text hit från kapitel 2

Revision 1.1  2001/07/05 14:56:05  siglun
Initial revision

-->

</div1>
