From anders.andren@ark.lu.se Sun Apr 27 20:23:51 2003
Date: Sun, 27 Apr 2003 13:36:32 +0200
From: Anders Andrén <anders.andren@ark.lu.se>
To: Sigfrid Lundberg <sigfrid.lundberg@bredband.net>
Subject: Re: Hur bra jobbade Karl Knutsson?

Hej Sigfrid,

Så vitt jag vet har aldrig något brandlager kunnat identifieras med Karl
Knutssons härjningar, men det säger tyvärr inte så mycket. Vi vet t ex att
hela Lund förstördes 1677 när danska hären brände ner staden, men trots
detta går det inte att spåra denna förödelse genom några brandlager. Tyvärr
är det så att "kulturlagertillväxten" efter 1300-talets mitt är så ringa
att det ofta saknas egentliga kulturlager inklusive brandlager. Lundaborna
har helt enkelt blivit mer renliga och tagit bort avskräde, gödsel och
eventuella förkolnade rester av nerbrända hus efter mitten av 1300-talet.

med vänliga hälsningar,
Anders Andrén

Sigfrid Lundberg wrote:

> Hej Anders!
>
> Det är en sak jag skulle vilja dryfta med en lundensisk
> medeltidsarkeolog. Jag antar att det borde vara ganska lätt att svara
> på min fråga, som har sitt urprung i ett litterärt högriskprojekt som
> jag inte vill fördjupa mig i här.
>
> Frågan är hur pass grundligt brände Karl Knutsson Lund,
> egentligen? Eriks(s)krönikan hävdar ju
>
>         oc ther om kring alt brende drogh saa thedhen til lund
>         oc lot thz brenna nid j grund
>
> Om det var så att Kung Knutsson gjorde det så grundligt borde rimligen
> ni gång på gång stöta på ett asklager i kulturlagren. Då borde
> arkeologen nickaigenkännande och konstatera: "Så var det 1452". Ett
> välkänt askskikt som borde vara ett slags nollmeridian i Lunds
> senmedeltida kulturlager.
>
> Är det så? Som jag ser det borde man i princip kunna svara ja eller
> nej på den frågan, försåvitt rester av brand försvinner genom tidens
> tand, även de.
>
> Tackar och bugar i förhand
>
> Sigfrid
>
> --
> Sigfrid Lundberg,               sigfrid.lundberg@bredband.net   (hem)
> Fil.Dr., Docent                 sigfrid.lundberg@lub.lu.se      (arbete)
> URL: http://sigge.lub.lu.se/
