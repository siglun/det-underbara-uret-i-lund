<?xml version="1.0" encoding="ISO-8859-1"?> 
<div1 n="4" type="chapter">
  <head>Kapitel 4</head>

  <div2 n="1">
     <p rend="noindent"><seg rend="dropcap">F</seg><seg
      rend="capitals">ramför honom låg</seg> en kvinnas kropp! I lång
      kappa av mörkt grovt ylle, lång klänning! Ett par grova
      läderstövlar.  Ansiktets hy var slät, ögonen var slutna. Men
      bröstet höjdes och sänktes, och hon rörde på sig. Hon levde!
      Peder andades ut. Han kände en ganska skarp lukt. Kroppslukt
      blandad doften av fuktigt vinterylle och smort läder.</p>

     <p><q who="Peder">Förlåt, jag vet inte vad som hände. Måste ha svimmat och
      slagit i huvudet</q>, sa Peder.</p>

     <p><q who="Vibeke">Det var inte så farligt. Slog inte i
      huvudet.</q> Hon log lite och reste sig på armbågen. <q
      who="Vibeke">Jag heter Vibeke.</q></p>

     <p>Så reste hon sakta på sig, samlade ihop sina skrivdon och en
      pappersremsa som låg där på golvet. Och hans Intersportmössa som
      han tappat i tumultet. Peder betraktade henne. Hon var i hans
      egen ålder.</p>

     <p><q who="Vibeke">Fast du har fått både bula och blåtira. Är den
      här din?</q> Hon räckte honom mössan.</p>

     <p><q who="Peder">Ja, tack så mycket. Det gör inte så ont längre,
      jag klarar mig. Förresten så heter jag Peder</q>, svarade
      han. Hon kom närmare, och deras blickar möttes.</p>

     <p><q who="Vibeke">Vi ses, kanske. Hejdå Peder!</q> Så sprang hon
      på lätta fötter ner för trappan.</p>

     <p><figure entity="centrum"><head>Lunds Medeltida
      Centrum. Gatornas sträckning är nästan som idag. Bebyggelsen var
      gles, och folket i Lund bedrev både jordbruk och
      trädgårdsskötsel innanför stadsvallen.</head></figure></p>

     <p><q who="Peder">Vänta!</q> Peder följde efter. Han såg Vibeke
      försvinna ut genom en port som slogs igen efter henne. Han
      följde efter så fort han kunde.</p>

     <p>Utanför låg en stenlagd muromgärdad gård. Flickan försvann in
      genom port åt höger. Han sprang efter. Men porten stängdes efter
      henne, och två kraftiga män steg fram ur dunklet.  Det var i
      detta ögonblick som Peder förstod vad som hänt.</p>

     <p><q who="Runar">Halt!</q> röt en av dem.</p>

     <p>Han hade inte bara slagit sig i huvudet och förflyttats någon
      annanstans.  Vibeke hade haft grova kläder och kraftiga stövlar,
      som inte liknade vad han sett tidigare. Men somliga lite
      hemvävda unga kvinnor skulle kunna gå klädda så där hemmavid. De
      här båda, däremot, hade kraftiga svärd vid sidan, bröstharnesk
      och järnhatt. Och det här var blodigt allvar, inte levande
      rollspel. Den yngre av dem blockerade porten med sin hillebard,
      den äldre grep omilt tag i Peder och drog honom närmare ett
      bloss instucket i muren.</p>

     <p><q who="Runar">Vem är du? Vad är ditt ärende till
      Lundagård?</q> frågade han.</p>

     <p><q who="Peder">P-p-eder</q>, stammade Peder. <q>Jag skulle
      följa med Vibeke</q></p>

    <p><q who="Runar">Är du svensk!</q> skrek han och närmade sig
    hotfullt. <q who="Runar">Bara en pojkvasker,</q> konstaterade han
    när han var nära inpå Peder.</p>

     <p><q who="Runar">Så du ser ut! Bula och blåtira... Näe du
      förstår, Vibeke är piga i bakstugan, så hon bor här. Men du
      borde gå till mor Brigide, på fiskargatan.</q> Rösten hade
      mildrats betydligt. Knekten skakade honom lätt, och log. <q
      who="Runar">Brigide kan plåstra om de flesta. Ja du förstår, i
      vanliga fall hade vi kunnat släppa in dig. Men nu är det
      orostider och härnad, och Carl Knutsson samlar sina trupper
      utanför staden.</q></p>

     <p>En pusselbit till på plats för Peder. Han hade transporterats
      550 år tillbaka i tiden bara genom att smila lite för vänligt
      mot Kronos.</p>

     <p><q who="Runar">Kul mössa, förresten.</q> Den faktiskt ganska
      trevlige mannen gjorde en gest mot Peders mössa. Peder rodnade,
      och knekten skrattade. Hjärtligt.</p>

     <p><q who="Runar">Ingenting att skämmas för! Nå rappa dig iväg
      till Brigide, hon är bra på omslag. På det viset kan du slippa
      en rejäl svullnad. Fråga vem som helst nere vid Stortorget om
      vägen, alla känner Brigide. Hälsa henne från Runar Månsson vid
      Lundagård.</q> Knekten släppte taget om Peders axlar.</p>

     <p><q who="Runar">Ta södra porten ut. Skynda dig innan marknaden
      stänger, och torget töms på folk. Det är lördag.</q> Han pekade
      mot en port på andra sidan gården. Hans hand var klädd i en
      kraftig stålhandske.</p>

     <p>Peder stirrade fascinerat på handen och handsken. Runar
      började skratta igen så att hans bröstharnesk liksom pumpade ut
      och in. Så grep han Peder om axeln med sitt skruvstädsgrepp, och
      vände honom om. Så puffade han honom vänligt, men bestämt,
      söderut. Det fanns inte mycket annat att göra än att gå.</p>

     <p>Han hade fått syn på den södra porten i domkyrkomuren. Och
      styrde kosan dit. Även den porten var bevakad; en handfull
      knektar hängde runt den. De lät honom passera, men han kände
      en handfull ögonpar bränna i ryggen. Han måste skaffa en mer
      passande mundering. Röd luva, fjällrävenjacka och blå
      jeans. Peder skakade på huvudet, och stoppade den röda luvan i
      fickan för att bli mindre iögonfallande.</p>

     <p>Här stod han nu med ett gäng knektar bakom sig. Förmodligen
      skulle de inte släppa in honom igen nu på sena
      eftermiddagen. Peder var alltså avskuren från klockan som fört
      honom hit.  Även om han visste hur han skulle få den att
      transportera honom hem, så fanns det minst en handfull knektar
      och en hög mur mellan honom och den hemvägen.</p>

     <p>Det var inte mycket som var sig likt från det Lund Peder
      kände, utom möjligen domkyrkan. Han var van vid en stor domkyrka
      i Lund, men på den här tiden föreföll den
      <emph>enorm</emph>. Alla andra byggnader var så mycket mindre då
      än nu.</p>

     <p>Bäst som han stod därute och funderade, kom en trupp män
      söderifrån. I spetsen gick några som var väl klädda, men absolut
      inte pråliga. Med dem gick några män med flöjt och trummor. Sist
      kom en trupp soldater. Om vakterna inne på i Lundagård varit
      både väl beväpnade och pråligt klädda, så verkade alla i den här
      truppen utrustade med vad de kommit över. Liar, hötjugor och
      armborst var vanligast. En del hade ringbrynjor, andra sina
      vanliga kläder. De flesta hade järnhattar, men de såg alla olika
      ut. Bara några få bar vapen som svärd eller spjut. Truppen
      styrde västerut.</p>

     <p>Peder valde att gå rakt söderut, för han tyckte sig skymta en
      öppen plats där och det borde i så fall vara Stortorget. Gatan
      eller vägen var uppkörd med spår av vagnshjul, hästar och
      oxar. Längs med ena sidan låg det en spång av trä man kunde gå
      på.</p>

     <p>Stortorget i Lund var då, som nu, formad som en tratt. Torget
      vidgade sig mot norr, och smalnade av och övergick till att bli
      en väg söderut. Stora Sødergatan. Längs med torget låg små
      kioskliknande bodar på ömse sidor av torget. Vissa av dem var av
      trä, andra av korsvirke. Bakom dem låg gårdar, nästan som små
      bondgårdar. Alla var de byggda i korsvirke.</p>

     <p>Klinehus kallas de, och var billiga att bygga. Det gick inte
      åt så mycket virke, vilket var en bristvara här i
      slättbygden. Mellan korsvirket flätade man samman ris och
      halm. Sedan klinade man på lera blandad med kodynga. När den
      torkat blev den stenhård och riktigt snygg om den kalkades
      vit.</p>

     <p>Helt vattensäkert blev det ju inte, men så länge halmtaket
      skyddade fungerade det fint. Riset och halmen i klinet isolerade
      när det var kallt. Bara de största gårdarna hade
      skorsten. Från många gårdar sökte sig röken från eldstaden ut
      genom ett hål i taket.</p>

     <p>Peder räknade till fem större och mindre kyrkor runt
      torget. Alla med kyrkogårdar. En del av dem saknade torn och
      hade en klockstapel, andra av dem var stora som gamla skånska
      landsortskyrkor. De var ju från samma tid, om man säger så.</p>

     <p>Kläder var det, och mor Brigide på Lilla Fiskargatan. För att få
      ett omslag på ögat.  Han spankulerade lätt åt höger, förbi ett
      större tegelhus med ett litet lustigt torn på taket. Måste vara
      rådhuset. I rådhusets källare var det liv och rörelse; en liten
      krog var inhyst där. En del karlar hade redan så här dags
      uppenbarligen tömt mer än en bägare öl, för det både sång och
      skrål där nereifrån.</p>

     <p>Sedan kom raden med bodar. Det var en hel del folk som skötte
      sin shopping här, fastän klockan var sent på eftermiddagen. Det
      var lite skumt, och somliga bodar var upplysta av bloss eller
      lyktor.</p>

     <p>Det var liv och rörelse. Titt och tätt kom trupper
      marscherande mot domkyrkan och Lundagård. Peder förmodade att
      detta var förstärkningar nödvändiga för att hålla staden och
      borgen.</p>

     <p>Det fanns butiker som sålde tyger. Vackra och säkert dyrbara
      tyger. Där fanns också skräddare och skomakare som skulle kunna
      göra jobbet. Men det skulle ta tid, och kosta pengar. Och bodar
      som sålde många andra saker som inte skulle hjälpa Peder. Just
      nu i varje fall.</p>

     <p>Framför en av dem hade det samlats en skock av knektar. Alla
      var muntra, och drack och sjöng. Ömsom på tyska, ömsom på danska. De
      delade på en liten kagge öl. Nu stod de och tog upp hela
      trottoaren framför bryggarboden. Vanligt folk fick ta omvägen
      nerför kanten på den timmerlagda trottoaren, ner på den gyttjiga
      och uppkörda gatan.</p>

     <p>Just när Peder steg ner för att komma förbi knekthopen, kom en
      gumma nerifrån Sødergatan. Hon drog och släpade på dragkärra
      fullastad med ved. Knektarna visade inte någon som helst vilja
      att flytta på sig för att lämna plats åt henne. Hon svor och
      hötte åt dem, men det hjälpte inte. Så styrde hon nerför kanten,
      och hela kärran välte. Hopen skrattade och skålade med tanten,
      som naturligtvis blev alldeles ursinnig.</p>

     <p>Peder satte kärran på rätt köl, och började lasta på veden.</p>

     <p><q who="Hethikka">Tack, snälla raska ungersven!</q> ropade
      tanten. <q>Men så du ser ut! Du måste till mor Brigide.</q></p>

     <p><q who="Peder">Det sa Runar Månsson också. Men jag vet inte
      var hon bor.</q></p>

     <p><q who="Hethikka">Om du hjälper mig med veden, så skall
      Hethikka Skrædder se till du kommer till mor Brigide.</q> Gumman
      log, och betraktade Peder. <q who="Hethikka">Och så skall vi se
      till att du får lite varma kläder. Det där ser inte varm ut. Vad
      heter du, min påg?</q></p>

     <p><q who="Peder">Peder</q>, svarade Peder. Trots att han inte
      frös det minsta blev han varm innombords. Den här tanten verkade
      både snäll och hade dessutom massor av skinn på näsan. Plötsligt
      slog klockan i S:t Laurentius sex slag. Det var helgsmål.</p>

     <p>Det var alltså mindre än två timmar sedan han gick ut från
      Café Lundagård. Eller, som Brigitte Rauchfuß och konstaterade i
      sina memoarer: <quote>Förra gången han fick ett mål mat
      inträffade 4.817.998 timmar senare. En svindlande tanke, och
      ingen borde bli förvånad över att Peder vid det här laget
      började bli hungrig igen.</quote></p>

     <p>De sex slagen signalerade något annat. Alla knektarna fick
      bråttom att samla ihop sina krus, och lämna in dem i
      bryggarboden. En av dem skyldrade mot Hethikka, och lade sedan,
      försonande, den delvis utdruckna kaggen överst på kärran. Gumman
      knixade med ett fnitter på läpparna som svar.</p>

     <p>Så begav sig alla åstad. Bodbetjänterna började
      stänga. Knektarna satte sig i rörelse mot Lundagård. Snart var
      det dags för vaktombyte. Hethikka visade vägen, och Peder sköt
      på den tungt lastade kärran. Den var inte lätt att balansera,
      men med gemensamma krafter lyckades de baxa in den på Lilla
      Fiskaregatan. Ja, det var ju inte precis självklart att det var
      den gatan, men den gick västerut från Stortorget.</p>

     <p>Bebyggelsen blev glesare. Gårdarna ännu mer bondgårdslika, och
      mindre.</p>

     <p><q who="Hethikka">Grønegatan.</q> sa Hethikka, och pekade
      söderut. De fortsatte lite förbi den, tills de såg en smal stig
      söderut. <q>Här</q>, sa Hethikka. Nu blev det ett styvt jobb att
      skjuta kärran i det höga fjolårsgräset. Vandringen blev halkig
      av fläckar av packad snö och is. Snart var de framme på tunet
      till en liten stuga i korsvirke och kline.</p>

     <p><q who="Hithikka">Här bor jag!</q> sa Hethikka. <q
      who="Hethikka">Jag är änka nu. Gubben min var skräddare, och jag
      har tagit över efter honom. Våra döttrar är gifta och bor i
      Malmø.</q> Hon öppnade en låg dörr. <q who="Hethikka">Vi lastar
      in lite ved i stugan, resten får gå till vedboden. Kan du
      hugga?</q></p>

     <p>De hjälptes åt att lasta in det mesta i vedboden. Hethikka
      drog fram en yxa, pekade på huggekubben ute på tunet och
      försvann in i stugan. Peder jobbade på efter bästa förmåga, och
      var tacksam för att gumman försvunnit in. Så att han slapp
      åskådare.</p>

     <p>Snart började det komma rök ur ett litet hål i halmtaket, och
      efter en stund hade han fått ihop ett fång huggen ved. Utan att
      ha huggit av sig några fingrar. Peder var stolt, men insåg att
      han inte kunde visa det utan att bli löjlig.</p>

     <p>Mor Hethikka tog tacksamt emot veden, när han kröp in genom
      dörren. Det var bara ett enda rum i stugan, mörkt var det. Både
      inne och ute, och inga fönster fönster fanns. Bara små öppningar
      med tunt skinn, som skulle släppa in lite ljus dagtid.</p>

     <p>Mitt i rummet brann en munter brasa i något som liknade en
      liten bakugn utan skorstensstock.  Ett bloss satt i en hållare
      och gav ifrån sig ett milt ljus.</p>

     <p><q who="Hethikka">Där!</q> Hethikka gjorde en gest mot en av
      de väggfasta bänkarna. Hon hade lagt fram kläder. Där låg hosor
      &mdash; lösa ett par byxben i ylle, en skjorta i linne, en lång
      tröja, och en knälång kjortel.</p>

     <p><q who="Hethikka">De var min gubbes. Ta på det nu, så skall vi
      se om de passar. Sen går vi till Brigide och får ett omslag på
      din blåtira.</q></p>

     <p>En prövning till för Peder. Så tömde han sina fickor och drog
      av sig sina kläder.  Han hade knappt
      möjlighet att bli generad av att byta kläder inför Hethikka, och
      inte heller hade möjlighet att inte visa sin fumlighet när han
      skulle fästa hosorna. Annars fick han på sig sakerna i rätt
      ordning.</p>

     <p><q who="Peder">Har du möjligen någon liten väska eller pung
      jag kan ha mina saker i?</q> Hethikka nickade. <q
      who="Hethikka">Gubben brukade alltid ha en liten väska med sig,
      med nål, tråd och sax och annat användbart. Vänta lite. Låt mig
      tänka</q> Så plockade hon fram en riktigt snygg liten läderväska att
      fästa i bältet. <q who="Hethikka">Duger den här?</q> undrade
      hon. Peder nickade. <q who="Peder">Perfekt, tack så hemskt
      mycket för all hjälp</q> svarade han. Det kom från hjärtat.</p>

     <p>Så öppnade han väskan och stoppade ner nyckelknippan,
      plånboken och lite annat smått och gott. När han kom till
      mobilen, kollade han reflexmässigt om det kommit några
      meddelanden. Och faktiskt: <q who="mobilen">Vi har väntat
      nästan femton år på dig nu, så du är efterlängtad. Välkommen
      hit/Brigitte</q></p>

  </div2>
  <div2 n="2">

     <p rend="noindent">Mor Brigides stuga var maken till
      Hethikkas. Fast om möjligt ännu mindre. De knackade på dörren,
      och innan de visste ordet av öppnades den, och en röst hördes
      som förkunnade <q who="Brigide">Välkommen Peder. Och välkommen
      du också Hethikka. Tack för att ni kom så fort.</q></p>

     <p>När de stigit in, och ögonen vant sig vid dunklet där, såg de
      Brigide. Av någon anledning kom Peder att tänka på Brigitte när
      han såg henne, men den här kvinnan var nog minst femton år
      äldre. Brigitte Rauchfuß konstaterar i sina memoarer att <q
      who="Brigitte">Det var med ett stygn i hjärtat jag konstaterade
      att Peder <emph>inte</emph> kände igen mig.</q></p>

     <p>Båda tanterna var goda och välmenande, men när Hethikka var
      framåt och burdus, var Brigide mild och blid. Hon var också bra
      mycket yngre än Hethikka. Brigide kunde läsa. Hethikka hade gått
      i livets hårda skola.</p>

     <p><q who="Brigide">Jag kan inget göra åt din bula, och blåmärket
      runt ögat kommer du att dras med några veckor. Jag ska däremot
      se till att svullnaden lägger sig</q>, sa hon, och plockade fram
      några små askar med salva och en liten flaska.</p>

     <p><q who="Brigide">Riv remsor av detta.</q> Hon gav ett stycke
      linne till Hethikka, som satte igång och riva. Brigide vek en
      kompress av ett annat stycke och strök så salva runt Peders
      öga. <q who="Brigide">Det här svider lite</q>, fortsatte hon,
      och blötade kompressen från flaskan. Kompressen la hon mot ögat,
      och fäste den med bandaget som Hethikka förberett.</p>

     <p>Brigide var spåkärring, jordemor och läkekunnig. Som sådan var
      hon populär bland lundaborna. <q who="Brigide">Det är krigen och
      kyrkan som flyttar på folk</q> brukade mor Brigide säga. Till
      skillnad från Hethikka, var Brigide inte infödd lundabo. Hon var
      inte ens skåning, utan kom nerifrån kontinenten. Hon hade kommit
      från Alsace 14 år tidigare. Peder tyckte att han på något vis
      kände igen hennes brytning.</p>

  </div2>
  <div2 n="3">

     <p rend="noindent">Peders kväll avslutades med en riktig
      festmåltid bestående av varmt kryddat öl, nybakat bröd och annat
      gott från gummornas skafferier.</p>

     <p><q who="Hethikka">Så länge det finns det öl och mjöl, så länge
      kan vi festa.</q> sa Hethikka. <q who="Hethikka">Tids nog kommer
      kung Knutsson och bränner. Låt oss leva gott så länge vi
      kan.</q></p>

     <p>Brigitte Rauchfuß kommenterade festen: <q who="Brigitte">Man
      kan tycka att den sortens festande är ett irrationellt
      beteende. Det förekommer i samband med dramatiska händelser i
      människors liv, händelser sådana att de ger en överväldigande
      känsla av att allt är förbi och att slutet är nära. Just så
      kände vi det i Lund sent lördagskvällen den 12 februari
      1452.</q></p>

  </div2>

<!--
$Id: kapitel-04.xml,v 1.7 2003/05/04 11:36:24 siglun Exp $

$Log: kapitel-04.xml,v $
Revision 1.7  2003/05/04 11:36:24  siglun
Ändrat Lundabo till lundabo

Revision 1.6  2003/04/28 20:26:59  siglun
Språkligheter, mest.

Revision 1.5  2003/01/19 20:36:29  siglun
Plockat bort alla tyskar ur svenska hären. Rättat en massa korrekturfel.

Revision 1.4  2002/07/11 13:58:39  siglun
Kosmetik

Revision 1.3  2002/07/03 15:36:21  siglun
Bytt namn på Jasmine Rauchfuss, till Brigitte. I konsekvensens namn
heter nu mor Anna helt enkelt mor Brigide

Revision 1.2  2002/06/19 13:37:37  siglun
Rättningar och buggfixar

Revision 1.1  2002/02/03 21:58:22  siglun
Initial revision

Revision 1.6  2001/11/05 08:03:16  siglun
Kortat kapitel 1 något, för att få en bättre och mer koncentrerad början.
Gjort dialogen mera konsekvent.

Revision 1.5  2001/10/07 16:47:28  siglun
Diverse språkliga och andra ändringar.

Revision 1.4  2001/07/20 15:51:41  siglun
reformattering efter införande av .initial.
smärre fixar

Revision 1.3  2001/07/14 20:54:45  siglun
Tagit bort vissa "barnsliga" delar.

Revision 1.2  2001/07/11 08:38:49  siglun
Fixat Vibekes och Peders möte, så att det blev rätt.
Lagt till en karta över Lunds centrum.

Revision 1.1  2001/07/09 11:07:42  siglun
Initial revision

-->

</div1>

