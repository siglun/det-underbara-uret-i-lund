
Konrad
Jag förstår att du tycker att det låter konstigt. Kung Carl är så stark, på ett sätt. Hela Lund är kringränt av hans folk, och om vår vår stad får leva eller om den skall brinna beror på honom. Vari består skillnaden?

Vibeke
För månglarna på torget och för magistraten i rådhuset _är_ Carl en stark man. Boethius ser honom som ett ynk. Frågan är om han inte har rätt. Fast, detta är ju närmast en fråga om vilken definition man ger begreppet styrka. För de flesta är styrka definierat som ett mått på det mostånd man måste kunna övervinna för att uppnå en förväntad effekt av en gärning. En stark person kan lyfta stora stenar, eller göra stora goda saker. Och omvänt, om en start människa gör onda saker, ja då gör det ont.

Konrad
Det är klart att en författare måste ha friheten att definiera begrepp efter sina behov. Vilken definition av styrka är bäst?

Vibeke
Antag att en vagn välter nere på stortorget, och man ger sig ut för att leta efter några starka karlar som kan lyfta den på rätt köl igen. Två personer ger sig ut och letar, en som anammar Boethius definition av styrka och en som använder den alldagliga, vem av de två skulle bringa hjälp?

Konrad
Din definition är bra, enligt mitt sätt att se. Den täcker även Boethius' definition. Att göra goda saker är svårt. Det kräver goda kunskaper, förståelse och förutseende. För att göra goda saker måste man bland annat övervinna lättjan. Den fattiga änkans styrka räckte för att hon skulle ge sin sista skärv som en allmosa åt de fattiga. Hon gav allt hon ägde.

Konrad (tar boken ur Vibekes knä)
Så här skriver Boethius: <q who="Boethius">Ty varför lämnar de de dygden och och följer lasterna? Eftersom de inte vet vad som är gott? Men vad är svagare än okunnighetens blindhet? Eller vet de vad man bör följa men drivs ur kursen av sina begär? Men då är de svaga genom sin omåttlighet eftersom de inte förmår kämpa mot lasten? Eller överger de med vett och vilja det goda och styr mot lasterna? Men på det sättet upphör de inte bara att vara mäktiga. Ty den som lämnar det gemensamma målet för alla ting slutar samtidigt att finnas till.</q>

Vibeke (fnyser)
Jag går ut till Kung Carls soldater och ber dem dra hem till Sverige igen, eftersom kungen har upphört att finnas till! Jag, vet, jag vet... Det är inte så han menar, men Boethius vänder och vrider på orden. För en månad sedan hade jag gärna nickat gillande till det citatet. Men inte nu, allt har liksom ändrats.





 

