<?xml version="1.0" encoding="ISO-8859-1"?> 
<div1 n="10" type="chapter">
<head>Kapitel 10</head>

  <div2 n="1">

    <p rend="noindent"><seg rend="dropcap">V</seg><seg
    rend="capitals">ibeke sov skaföttes</seg>

    med Brigide, och hon vaknade automatiskt efter bara några få
    timmars sömn. Bakstugans arbetstider hade blivit som en biologisk
    klocka för henne. Alla de andra verkade sova djupt medan hon raskt
    kom på fötter.  Hon viskade farväl till Brigide, som vaknade till
    när hon steg upp.</p>

   <p>Tvärt emot vad Vibeke trodde, hade även Peder vaknat till när
    hon steg upp. Han låg och såg på henne medan hon klädde sig, och
    vände sig sedan på andra sidan och somnade om, för att drömmma om
    det lilla han sett. Han vaknade inte förrän frukosten, råggröt,
    stod på bordet. Efter maten bad han om lov att få gå till
    Lundagård för att tala med Konrad igen. Han kände att han måste
    tala med någon om Mads.</p>

   <p>Han blev visad till broder Konrad som var sysselsatt med den
    tråkiga uppgiften att utifrån inventeringsrapporter och sin
    bokföring göra beräkningar om hur länge borgen skulle klara
    belägringen. Först berättade han sin historia för Konrad som blev
    mycket bekymrad.  Därefter förde Konrad honom till en annan
    byggnad där han blev utsatt för ett regelrätt förhör av Konrad och
    herr Ulf, Tuves hövitsman. Konrad ställde massor av frågor, och
    förde hela tiden anteckningar på ett pergament.  Efter ett långt
    förhör blev han sedan ombedd att vänta i ett ganska varmt och
    bekvämt rum.</p>

   <p>För Vibeke hade det hade krävts en hel del parlamenterade för
    att komma in på Lundagård, men det gick.  Arbetet var redan igång,
    och hon fick flera misstänksamma och sura ögonkast, men det var
    ingen som sa något.  De bakade inte Lundagårds vanliga brödsorter,
    utan ett mörkt rågbröd som skulle tåla torkning och hålla
    länge. De skulle baka en mycket stor sats, och Vibeke förberedde
    sig för en mycket lång arbetsdag. Den avbröts av att ett bud bad
    henne att komma till hövitsmannens kvarter.  Hon anade oråd på
    vägen dit. Väl där drog hon en lättnadens suck när hon såg Konrad.</p>

   <p>De ställde frågor om kvällen innan. Om hennes och Peders
    promenad, om mördaren och om Mads. Av detta drog hon slutsatsen
    att de redan måste ha talat med Peder om saken. Hon anade att
    deras historier kontrollerades mot varandra. Herr Ulf verkade
    snabbt nöjd, men Konrad ville ha svar på en massa frågor, som
    färgen på Mårten Klensmeds hosor och när hon senast hade talat med
    Peder. Hon var nästan svimfärdig av trötthet redan, och helt
    slutkörd av förhöret innan Konrad var nöjd.</p>

   <p>Därefter fick hon gå ut i ett rum bredvid, och fann Peder
    där. Det kändes främmande att mötas igen så här, som om gårdagens
    intimitet var bortblåst. De hörde hur Konrad och herr Ulf förde
    ett lågmält samtal i rummet bredvid. Efter en stund blev de
    inkallade tillsammans.</p>

   <p><q who="herr Ulf">Det är bra, tycker vi, att ni håller öron
    och ögon öppna</q>, sa hövitsmannen.  Och tillade med ett leende
    mot Konrad: <q who="herr Ulf">Och det är mindre bra att ni
    springer ute om natten. Fast, det måste erkännas att om ni inte
    gjort de båda sakerna samtidigt, hade vi inget fått veta.</q>
    Konrad nickade instämmande.</p>

   <p><q who="herr Ulf">Nu är det så att ni faktiskt är i fara.
    Det finns en risk att Mikkel Guldsmeds mördare skulle kunna känna
    igen er, och vi vet inte något om vad Mads vet om saken. Tills vi
    vet får ni hålla er här på Lundagård. Vi kommer att skicka bud om
    saken till mor Hethikka.  I morgon kommer ni att få arbeta för
    brödfödan, men resten av dagen kan ni hållas i biblioteket ovanför
    skrivarstugan.  Tills vi har fått klarhet kommer vi att låta
    borggårdsvakten att hålla ett extra öga på er</q>, avslutade
    herr Ulf.</p>

   <p>Han öppnade dörren och ropade in en knekt som förde dem till
    platsen där de skulle få vänta.</p>

  </div2>

  <div2 n="2">

   <p rend="noindent">Herr Ulf tog hand om Mads, och Konrad gick
    för att informera herr Tuve.  <q who="Tuve">En förrädare i Lund,
    till råga på allt placerad mitt i Lundagård</q>, sa Tuve när han
    hört Konrads rapport. <q who="Tuve">Sitt ner, för all del. Jag
    måste tänka</q>, fortsatte han. Ärkebiskopen reste sig och ställde
    sig vid fönstret och tittade ut. Han vände sig om och betraktade
    Konrad.</p>

   <p><q who="Tuve">Om inga upplysningar om att vi tagit Mads slinker
    ut, och om mördaren själv klarat sig tillbaka till svenskarna, så
    förväntar sig alltså Carl att bli insläppt i Lund. Vi vet inte
    när, men låt oss gissa att tillfället är tisdag afton</q>, sa
    Tuve. Konrad nickade, och sa: <q who="Konrad">Det är så jag
    tänker.</q>  Konrad reste sig.</p>

   <p><q who="Konrad">Ers Högvördighet, tillåt mig</q>, sa han. <q
    who="Tuve">Vad?</q> svarade Tuve. <q who="Konrad">Min mening är
    att Lundagård, och Lund, har två möjligheter. Den ena är att inte
    släppa in Carl, och på så sätt tvingar vi fram en stormning</q>,
    han tvekade, och tillade: <q who="Konrad">Det synes att utgången
    är given.</q> <q who="Tuve">Och den andra möjligheten?</q> undrade
    Tuve. <q who="Konrad">... är att släppa in Carls förtrupp, stänga
    portarna, och kämpa ner förtruppen, inne i staden</q>, svarade
    Konrad.</p>

   <p>Tuve såg stint på Konrad. <q who="Tuve">Att lägga sig i försåt
    och åstadkomma ordentliga förluster, utan att stadens vallar
    faller.</q> Tuve hämtar andan. <q who="Tuve">Det är inte utan
    risker och måste förankras med mäster Mathias och rådet, och jag
    måste diskutera det ordentligt med mina knektar.</q></p>

   <p>Det knackade på dörren, och Konrad öppnade på tecken från Tuve.
    Herr Ulf trädde in, och gjorde ställningssteg framför
    ärkebiskopen.  <q who="herr Ulf">Ers Högvördighet, vi har fängslat
    och förhört Mads. Jag sände bud efter mästermannen, som bara
    behövde visa sitt spö och sin bödelsyxa.</q> sa krigaren, och
    tillade med ett kallt leende: <q who="herr Ulf">Sen talade
    han.</q> Leendet sände kalla kårar längs med ryggen på Konrad. <q
    who="Konrad">Var är han nu?</q> undrade Konrad.  <q who="herr
    Ulf">Inlåst i en lämplig källarlokal</q>, svarade
    Hövitsmannen.</p>


   <p><q who="Tuve">Väl bevakad, hoppas jag?</q> undrade Tuve. <q
    who="herr Ulf">Två vakter, Ers Högvördighet</q>, svarade Ulf och
    nickade. <q who="Tuve">Jag önskar ett samtal här med er, herr
    Ulf</q>, sa Tuve. <q who="Tuve">Jag tackar dig, Broder Konrad, för
    hjälpen. Jag vill dock påminna om att jag fortfarande vill ha
    beräkningarna angående hur läget är på förrådsfronten.</q> <q
    who="Konrad">Skall bli, Ers Högvördighet</q>, svarade Konrad.</p>

  </div2>

  <div2 n="3">

    <p>Så lämnade Konrad ärkebiskopens gemak, och återvände till
     scriptorium för att slutföra sina långrandiga beräkningar. Väl
     där, gick han upp på andra våningen och hälsade på Vibeke och
     Peder. Vibeke satt försjunken i en bok, och Peder bläddrade
     förstrött i en och tittade på bilderna.</p>

    <p><q who="Konrad">Mads är inlåst i källaren nu</q>, sa
     Konrad. Peder reste sig och Vibeke såg upp. <q who="Peder">Är vi
     fria nu</q>, undrade Peder. <q who="Konrad">Ja, såtillvida att
     Tuve har fått veta vad han behöver, och Lundagård behöver inte
     er</q>, svarade Konrad. <q who="Konrad">Men å andra sidan är det
     nog bättre för er egen säkerhet att ni håller er här i borgen.</q></p>

    <p><q who="Vibeke">Jag stannar här i biblioteket</q>, svarade
     Vibeke, och fortsatte läsa. Peder tänkte efter. För honom blev
     biblioteket väldigt långrandigt. <q who="Peder">Jag går och ser
     vad Brigide och Hethikka har för sig</q>, sa Peder. <q
     who="Peder">Jag kommer åter innan portarna stängs för natten</q>,
     fortsatte han. Konrad såg på honom, och skakade på huvudet. <q
     who="Konrad">Inställ dig i så fall hos hövitsmannen, både när du
     går och när du kommer tillbaka. Det vill säga, om herr Ulf
     beslutar att släppa in dig igen.</q>, svarade Konrad.</p>

    <p>Peder tog trappan ner från biblioteket, till Scriptorium. Där
     var tomt på folk. Ödsligt nästan. Bara en pulpet, Konrads, var
     full med lösa pergamentark med anteckningar. En tjock bok med
     siffror låg uppslagen. Peder suckade, öppnade dörren och gick ut
     på borggården. Han gick till herr Ulfs kvarter, knackade på och
     blev insläppt. Den grånade krigaren betraktade honom tyst, medan
     han framförde sitt ärende. <q who="herr Ulf">Det går bra, om
     du anmäler dig till vakten innan klockan nio</q>, svarade han,
     efter en stunds tvekan.</p>

     <p>Peder lämnade borgen, och kom ut framför domkyrkan. En impuls
     drev honom in i S:t Laurentius, i stället för ut på stadens
     gator. Det var en hel del folk i kyrkan. Det brann ljus i
     takkronerna. Framme vid altaret i ett kapell bad en man, i ett
     annat försigick en mässa. Peder såg sig om, och fick ögonen på
     dörren till det södra tornet. Dörren han kom ut genom för bara
     två dagar sedan. Han gick in genom den och klättrade uppför
     trappan till uret. Han stannade upp och betraktade Kronos. Den
     lurige trägubben såg ut som vanligt, inte det minsta levande.</p>

     <p>Hur hade allt gått till, egentligen? Var det Brigitte som
     skickat honom hit? Brigide liknade Brigitte. Men det var stor
     åldersskillnad. Brigitte hade skickat ett SMS. Men hade han fått
     det innan tidsresan eller efter, och vad menade hon med att hon
     väntat i gemton år? Räckte den åldersskillnaden?</p>

     <p>Peder gick ut i spiraltrappan och fortsatte upp i tornet.
     Högst upp hängde klockorna. Plötsligt började en
     slå. Öronbedövande, det var som om han skulle falla omkull. <q
     who="Peder">Jisses!</q> muttrade han och räknade slagen. Klockan
     var fyra, och det hade slagit lock för Peders öron. Han gick fram
     till torngluggen i väster och lätt blicken följa Fiskargatan. Där
     låg de två stugorna. Små var de. Och längre bort låg Västertull
     och stadsvallen. Där tänkte sig Kung Carl kunna forcera porten,
     utan förluster.  Han drog fram sin mobil ur väskan, satte på den
     och kollade sin röstbrevlåda. Några SMSer hemifrån, de sökte
     honom, hade larmat polisen, och bad honom skicka ett
     livstecken. Så läste han Brigittes meddelande igen, och bestämde
     sig för att svara. <q who="Peder">Brigitte, kom till Laurentius,
     södra tornet, högst upp/P</q>, knappade han in.</p>

     <p>Det surrade till i telefonen. Ett nytt meddelande! <q
      who="Brigitte">Kom till Hethikka, i stället/B</q>, svarade hon.
      Brigitte är med andra ord Brigide!</p>

  </div2>

<!--

   $Id: kapitel-10.xml,v 1.6 2003/05/04 11:37:50 siglun Exp $

   $Log: kapitel-10.xml,v $
   Revision 1.6  2003/05/04 11:37:50  siglun
   Lagt till attributet n="3" till sista underavdelningen i kapitlet.

   Revision 1.5  2003/04/28 20:57:44  siglun
   *** empty log message ***

   Revision 1.4  2003/04/24 20:01:38  siglun
   Korrekturfel

   Revision 1.3  2003/01/19 20:36:29  siglun
   Plockat bort alla tyskar ur svenska hären. Rättat en massa korrekturfel.

   Revision 1.2  2002/07/11 13:58:39  siglun
   Kosmetik

   Revision 1.1  2002/07/10 21:03:04  siglun
   Initial revision



-->

</div1>

