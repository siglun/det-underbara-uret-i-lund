
"Det är lugnt. Sök upp broder Konrad nu", han är förmodligen i
Lundagård, sa Anna. "Tala om allt, precis som det var. Om
Höjebromölla, mjölet och det som hände mig och hur du dödade tysken."
Peder nickade. Han gick mot dörren, men ångrade sig. Han plockade upp
gehänget, lösgjorde dolken och hängde den vid sitt eget skärp. Det
kändes bra. Han kunde frigöra sig från svärdet. Anna skakade på
huvudet, när hon såg det. "Lunds murar är säkra några dagar till. Du
behöver inga vapen", sa hon.

"Det är inte det", svarade Peder lågt och tog farväl.

Han gick den nu välkända stigen tillbaka mot Lilla fiskargatan och
styrde sedan mot torget. Där var var ingen handel på
vilodagen. Däremot var det mer folk runt rådhuskällaren än förra
gången han passerade. Nerifrån krogen hördes sång och de nasala
tonerna från en säckpipa. Han stannade upp och lyssnade. Lund försökte
leva ett liv under hotet. Lund dansade och sjöng, som om inget hade
hänt. Lund lekte en låtsaslek och i den höll kung Carl hov i en av
sina borgar i Svealand.

Peder kunde också låtsas, och han behövde glömma och leva. Känna att
man kan leva med en människas blod på händerna. Han kunde utforska
staden, han hade flera timmar på sig. Han hade inga pengar så det var
knappast möjligt att gå in och äta på krogen, men att lyssna lite på
musiken kunde väl inte vara förbjudet?

En liten trappa på gaveln till rådhuset ledder ner till krogen. Den
lilla dörren, eller porten, var av kraftigt virke och inpassad i ett
gotiskt spetsigt litet valv. Den stod på glänt. Det var lågt till
valvtaket och på flera ställen var där kraftiga pelare. I den bortre
kortsidan höll värden till. Han skänkte ut öl och vin ur några rejäla
träkaggar. Dryckerna serverades i gästernas egna stop, dryckeshorn
eller glas. Det luktade öl och kål.

Över elden i en stor eldstad hängde en väldig gryta. Från den spred
sig en härlig doft av kålsoppa. Det var allt som stod på menyn,
kålsoppa som åts ut keramikskålar, med mörkt bröd och sköljdes ner med
öl. Peder erinrade sig att han inte ätit något sedan frukost.
Bordsserveringen sköttes av två kvinnor, kanske mor och dotter,
eftersom de bar en tydlig likhet.

Invid dörren stod en pall. Som Peder varken tänkte äta eller dricka,
skönk han ner på den, i brist på bättre. Musiken kom från en speleman
med säckpipa och en flicka som dansade med tamburin i handen och
bjällror runt sina bara fötter. Det var en vild dans och fötterna
erörde sig över golvet som trumpinnar över ett trumskinn. Hennes långa
mörka hårsvall svängde i takt med musiken.

Peder hadde suttit en stund och insupit atmosfären och beundrat
flickans dans ett tag, när han upptäckte att den äldre av servitriserna
styrde mot honom med några skivor bröd i handen.

"Var har du din tiggarskål?" frågade hon.

"Jag har ingen?" svarade Peder, som inte förstod frågan.

"Varför sitter du då på tiggarnas pall?"

"Jag gick förbi, hörde musiken, och kom in för att lyssna," svarade
Perder sanningsenligt.

"Men varför satte du dig inte vid ett bord," undrade servitrisen då.

"Jag vill inget ha att äta och dricka," ljög Peder medan hans blick på
brödet så klart berättade motsatsen att kvinnan bad honom flytta till
ett bord bredvid och gav honom brödet. Hon gick sedan, och kom
tillbaka med en mugg med vatten.

"Sitt du och lyssna så mycket du vill," sa kvinnan, och log vänligt
mot honom.
