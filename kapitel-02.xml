<?xml version="1.0" encoding="ISO-8859-1"?> 
<div1 n="2" type="chapter">
<head>Kapitel 2</head>

  <div2 n="1">

    <p rend="noindent"><seg rend="dropcap">V</seg><seg
     rend="capitals">intern i Lund är</seg> typiskt skånsk.  Den
     saknar vanligtvis vad de flesta andra skandinaviska vintrar har i
     övermått: Snö och kyla. Lund har en evigt grå, dimmig, regnig och
     blåsig vinter. Få andra vintrar klarar av att vara kallt
     snålblåsiga och grötigt dimmiga, samtidigt.</p>

    <p>Det var tisdagen den 12 februari 2002. Nästan halva
     februarilovet hade gått. När skolorna har lov, då är Lunds vinter
     mer grå än annars. Gråheten känns än värre om man vaknat för
     tidigt. Och det gör man om ens Mamma och Pappa stiger upp,
     hänsynslöst sätter på radionyheterna, rostar bröd, kokar gröt,
     eller vad det nu är föräldrar älskar att göra tidiga mornar under
     skolloven.</p>

    <p>Peder <soCalled>Ludde</soCalled> Nielsen, drog täcket över
     huvudet, Hans föräldrar slamrade med gröttallrikar och
     kaffekoppar, och dukade fram dagens morgonmål på köksbordet.</p>

    <p>Snart, men inte riktigt än, skulle en förälder komma och
     förkunna att han inte borde sova bort februarilovet. Föräldrar
     ser morgonsömnen som en risk, deras barn den som en
     möjlighet.</p>

    <p><soCalled>Ludde</soCalled> var ett nytt öknamn. Peder fick det
     i samband med puberteten. Alla pojkarna hade börjat få hår på
     olika ställen. På Peders hade det blivit fler ställen än på
     de andra. Ovansidan av hans fötter täcktes nu av ett yvigt
     rödblont fothår. Så hade han fått öknamnet
     <soCalled>Ludenfot</soCalled>, vilket i dagligt tal kärleksfullt
     förkortades till <soCalled>Ludde</soCalled>. Båda namnen var lika
     förfärliga i Peders öron.</p>

    <p>Sängen är den plats där den skånska vintern är som vitast, för
     snön är mer grå än vit. Peder njöt av sängvärmen, av att inte
     behöva möta kompisarna, av att slippa byta om tillsammans med
     alla andra på gympan, av att slippa bli kallad
     <soCalled>Ludde</soCalled>. Dörren öppnades.</p>

    <p><q who="Peders mamma">Peeeder, dags att äta fruuukost</q>,
     ropade Mamma genom dörrspringan.</p>

    <p>Familjen Nielsen har alltid satsat stort på dagens första
     måltid, som är den som förbereder människan för de kommande tolv
     timmarnas slitande och släpande. Peder satte sig ner vid
     köksbordet, efter att ha dragit fötterna efter sig genom
     lägenheten och gjort en avstickare till toaletten för att lätta
     på blåsan.</p>

    <p><q who="radion">Yassir Arafat hålls fortfarande isolerad av
     israeliska trupper,</q> skrällde radion. <q who="radion">I går
     kväll angreps en buss i Haifa av en självmordsbombare. Fem
     passagerare omkom, och fjorton har förts till sjukhus.</q></p>

    <p>Familjen Nielsen delar rättvist på morgontidningen. Den läses
     alltid tillsammans med dagens eko på radions P1.</p>

    <p><q who="radion">Israeliska trupper företog senare på kvällen en
     vedergällningsaktion. Tio palestinska terrorister dödades i en
     eldstrid i Ramallah på västbanken,</q> fortsätter radion. <q
     who="radion">Enligt källor inom den palestinska myndigheten
     dödades femton personer, varav elva civila.</q></p>

    <p>Det finns vissa fysiska begränsningar för hur en tidning kan
     delas. Hur gärna man än vill så är det omöjligt att klyva blad i
     fram- och baksida.  Och Ida, Peders syster, har en förkärlek att
     vilja läsa det som är på baksidan av den artikel Peder valt att
     läsa med sina yrvaket kisande ögon. <q who="radion">Två personer
     befaras omkomna vid en lavinolycka i Sälenområdet,</q> tillägger
     radion.</p>

    <p>Tvisten bilades genom att Peder fäster uppmärksamheten på
     lokalsidorna i stället. Det händer faktiskt en hel del här under
     februarilovet! Det mesta Peder såg bland notiserna för dagens
     aktiviteter var sådant som föräldrar är nyttigt. Nyttigt på samma
     sätt silkesstrumpor och tysk grammatik.</p>

    <p>Men ibland kan man välja något
     <soCalled>nyttigt</soCalled>. Det blir mindre diskussioner. Peder
     begrundar vad tidningen har att erbjuda en ung man som inte
     tycker om vinteraktiviteter utomhus i ett dimmigt och snålblåsigt
     väder utan snö. Lite park- och kyrkohistoria kanske:</p>

    <p rend="box"><hi rend="bold">Lundagård och domkyrkan på
     medeltiden</hi> &mdash; Föredrag och aktiviteter på
     Kulturhistoriska muséet och i Domkyrkan.  Samling i Kulturens
     hörsal 10.00, tisdagen den 12 feb 2002.</p>

    <p>Att folk orkar. Men, han skulle garanterat slippa sina
     plågoandar. De vuxna kan visa sina ofrivilligt komiska sidor. Det
     värsta som skulle kunna hända var att de krossade
     tråkighetsvallen. Och om parken Lundagård blev tråkig, då låg
     Café Lundagård bra till. I vilket fall skulle föräldrarna bli
     imponerade över en lovdag med tema Lundagård. Den förväntade
     vinsten var inte särskilt hög, men kostnaderna var extremt
     låga.</p>

    <p><q who="radion">I Södra Götaland blir vädret mulet, och mot
    eftermiddagen väntas regn, underkylt i de norra delarna,</q>
    påpekar radion. Inga utomhusaktiveteter alltså. <q
    who="radion">Halkvarning utfärdas för Norra Götaland</q></p>

    <p>Duschen och kläderna fixades kvickt med lovdagsmått mätt. Peder
     kom i ganska god tid.</p>

  </div2>
  <div2 n="2">

    <p rend="noindent"><q who="informatörstypen">Det är med stor
     glädje jag hälsar er alla hjärtligt välkomna</q>, hälsade en
     störigt glättig informatörstyp.</p>

    <p>Och <soCalled><emph>alla</emph></soCalled>, ja det var väl
     åtta, nio ungdomar och någon enstaka vuxen.</p>

    <p><q who="informatörstypen">Här har vi vår arkeolog, Johan
     Andersen</q>, fortsatte informatörstypen.  En allvarlig man i
     rödrutig flanellskjorta reste sig och bugade mot publiken.</p>

    <p><q who="informatörstypen">Här har vi vår gästande matematiska
     astrofysiker, Brigitte Rauchfuß</q></p>

    <p><q who="informatörstypen">Hon vet <emph>allt</emph> om tiden,
     om tiden i medeltida världsbilden, och om tiden i den moderna
     vetenskapen.</q> förklarade informatörstypen. <q
     who="informatörstypen">Hon kommer att visa uret i domkyrkan, och
     sätta in det i sitt historiska sammanhang</q></p>

    <p>En flicka, eller ja, <emph>ung</emph> kvinna, reste sig och
     nickade leende mot publiken. Sen satte hon sig med en knyck på
     huvudet för att befria ögonen från sitt blonda hårsvall. Runt
     hennes hals hängde ett blänkade smycke i en kraftig kedja i samma
     metall. Kanske mässing.</p>

    <p>När Brigitte Rauchfuß fyrtio år senare ser tillbaka till denna
     episod konstaterar hon:</p>

    <quote><p>Detta var mitt första framträdande inför publik, även om
     den var en liten i jämförelse med de jag senare mötte i
     föreläsningssalar runt jorden. Men just i det ögonblicket jag
     reste mig inför dessa ungdomars ögon kände jag alla de symtom en
     föreläsare eller skådespelare känner vid sitt första publika
     framträdande.</p></quote>

    <p rend="noindent">Informatören introducerade andra, en
     konsthistoriker och en expert på medeltida textilier och
     kläder.</p>

    <p rend="noindent">Först ut var Johan Andersen. Det var föredrag,
     och visning av fynd, både ute i muséets utställningshallar, och i
     arkeologernas laboratorier. Johan hade dukat upp föremål som
     hittats i Lundagård.</p>

    <p>Nyttoföremål, prydnader, smycken, vapen. Allting i en allsköns
     blandning, stort och smått. Viktigt och oviktigt. Visningarna
     gjorde att historiska personer fick liv, blev människor av kött
     och blod. Människor som föddes, växte upp, älskade och dog.</p>

    <p><q who="Johan">Ärkebiskopen här i Lund var inte vilken
     präst vem som helst</q>, konstaterade Johan.</p>

    <p><figure entity="CuriaLundense"> <head rend="caption">Curia
       Lundense, ärkebiskopsborgen i Lund, och domkyrkoborgen &mdash;
       ett område kring kyrkan som skyddades av en hög mur. Skissen
       överenstämmer i stora drag med vad som är känt om borgen.
    </head>
  </figure></p>

    <p><q who="Johan">Detta var Nordens första
     ärkebiskopsstol. Innehavaren var genom medeltiden påvens legat
     och Sveriges primas</q>. Johan såg de undrande blickarna och
     fuktade läpparna.</p>

    <p><q who="Johan">Ja, det vill säga han var påvens
     utsände.</q></p>

    <p><q who="Johan">På många platser har vi nästan inte
     gjort några större utgrävningar alls. Så är det faktiskt i
     Lundagård, men där har vi provborrat.</q> På en lång labbänk låg
     borrkärnor, flera meter långa.</p>

    <p><q who="Johan">De här borrkärnorna kommer från en tomt
     i centrum, och den visar en massa intressant.</q></p>

    <p>Johan pekade på ett svart område mitt på en av kärnorna</p>

    <p><q who="Johan">Här ser ni resterna av en massa
     måltider. Det är helt enkelt en komposthög. Det är mull,
     matjord.</q>. Johan flyttade handen och pekade på ett annat svart
     område.</p>

    <p><q who="Johan">Här är en helt annan form av
     svärta. Aska. Det är från den stora branden i februari månad 1452
     när Carl Knutsson Bonde brände staden. Utom Lundagård och
     domkyrkan.</q> förklarade Johan. <q who="Johan Andersen">Ja, det
     är ju faktiskt nästan jämnt 550 år sedan!</q></p>

    <p>Efter Johan Andersen visades textilsamlingar, en biskopsskrud
     från medeltiden och annat. Peder började bli hungrig, och ämnet
     gjorde att hans tankar började vandra i riktning mot Café
     Lundagård. Lunch (till reducerat pris) blev räddningen.</p>

    <p>Arkeologen, Johan Andersen, visade deltagarna runt i
     Lundagård. Han pekade ut var borgens murar hade gått, och var de
     olika byggnaderna hade stått.</p>

    <p>Intressant nog var domkyrkan omgärdad av en egen mur. Man kunde
     gå via Lundagårds södra port, ut i vad som kallas
     <soCalled>domkyrkoborgen</soCalled>. Både domkyrkoborgens och
     Lundagårds murar kantades av byggnader i tegel. Ärkebiskopen hade
     ett eget kapell i domkyrkan, vilket stod i förbindelse med hans
     privata bostad via en långsmal byggnad, en gång under tak.</p>

    <p>Johan fortsatte med att leda gruppen till domkyrkan, och väl
     där gav han en kort sammanfattning av vad som är känt om dess
     historia. Framför uret tog Brigitte Rauchfuß över.</p>

    <p><q who="Brigitte">Detta är <emph>Horologicum mirabile
     Lundense</emph>, det underbara uret i Lund</q>, förklarade
     Brigitte med en lite lustig brytning. Efter ett leende och en
     konstpaus, fortsatte hon:</p>

    <p><q who="Brigitte">Tro mig. Detta är ett tekniskt
     underverk. Det vi står framför idag är en mycket trogen
     rekonstruktion av ett ur som sannolikt byggdes mot slutet av
     1300-talet.</q></p>

    <p><q who="Brigitte">Ursprungligen var uret placerat så
     att det var synligt utifrån genom en öppning i det södra
     tornet.</q></p>

    <p><q who="Brigitte">Som ni ser har uret fyra
     <soCalled>våningar</soCalled>. Den översta upptas av två riddare
     till häst. De slår klockslagen med sina svärd.</q></p>

    <p>Så drar Brigitte hela historien. Om urtavlan, kalendertavlan och
     madonnan. Hela den vanliga historien var där, precis som Peder
     hade hört den förut. Skillnaden var att denna astrofysiska
     skönhet liksom berättade den med hela kroppen. Det syntes att hon
     njöt själv av att förklara hur solens upp- och nedgång kan
     avläsas, och hur månen står. Planeternas rörelser i förhållande
     till stjärnorna. Allt kunnde utläsas från uret.</p>

    <p><q who="Brigitte">I denna rekonstruktion insattes ett
     par kugghjul från det ursprungliga uret, ett urtavlans drivverk
     och ett i kalenderverkets verk</q>, avslutade Brigitte. Hon stod
     där och fingrade på sitt smycke och såg ut som om just detta med
     kugghjulen var ett mycket viktigt faktum.</p>

    <p>När sedan konsthistorikern tog över gruppen, var Peder
     proppmätt på historia. Det andra Lundagård, Caféets, lockelser
     blev oemotståndliga. Han smet ut.</p>

  </div2>

<!--

$Id: kapitel-02.xml,v 1.7 2003/04/28 20:08:16 siglun Exp $
$Log: kapitel-02.xml,v $
Revision 1.7  2003/04/28 20:08:16  siglun
Språkliga förbättringar. Återstår att kolla tempus så att det blir konsekvent.

Revision 1.6  2003/01/19 20:36:29  siglun
Plockat bort alla tyskar ur svenska hären. Rättat en massa korrekturfel.

Revision 1.5  2002/07/11 13:58:39  siglun
Kosmetik

Revision 1.4  2002/07/03 15:36:21  siglun
Bytt namn på Jasmine Rauchfuss, till Brigitte. I konsekvensens namn
heter nu mor Anna helt enkelt mor Brigide

Revision 1.3  2002/06/19 13:37:37  siglun
Rättningar och buggfixar

Revision 1.2  2002/02/03 21:58:22  siglun
Ersatt styckena med '*' med riktiga div2

Revision 1.1  2001/11/17 16:15:09  siglun
Initial revision

_______________________________________________________________________

Log: kapitel-02.html,v
Revision 1.11  2001/11/05 08:03:16  siglun
Kortat kapitel 1 något, för att få en bättre och mer koncentrerad början.
Gjort dialogen mera konsekvent.

Revision 1.10  2001/10/07 16:47:28  siglun
Diverse språkliga och andra ändringar.

Revision 1.9  2001/07/20 15:51:41  siglun
reformattering efter införande av .initial.
smärre fixar

Revision 1.8  2001/07/14 20:54:45  siglun
Tagit bort vissa "barnsliga" delar.

Revision 1.7  2001/07/08 16:01:29  siglun
Gav Jasmine ett astrolabium i en kedja runt halsen.
Låter arkeologen berätta mer exakt när Carl Knutsson
bränner Lund.

Revision 1.6  2001/07/05 15:57:51  siglun
Enkla korrigeringar

Revision 1.5  2001/07/05 14:56:05  siglun
Klarat av händelserna vid visningen i domkyrkan.

Revision 1.4  2001/06/25 08:52:14  siglun
Lite strykningar och språkliga ändringar.

Revision 1.3  2001/06/20 08:42:45  siglun
Johan Andersen har nu börjat tala.

Revision 1.2  2001/06/20 05:58:51  siglun
Frukosten är nu avklarad.

Revision 1.1  2001/06/19 11:19:40  siglun
Initial revision


-->

</div1>

